{"title": "108 omkom p\u00e5 norske veier i 2018", "text": "Vegvesenets forel\u00f8pige tall viser at 83 menn og 25 kvinner omkom i trafikken i 2018. Seks har mistet livet i desember-trafikken i \u00e5r mot tolv i fjor, viser tallene fra Statens vegvesen. \u2013 Selv om tendensen er at det er stadig tryggere p\u00e5 veiene, er dette langt mer enn tall og statistikk. Bak hver eneste ulykke er det en tragedie som rammer familie, venner, kolleger og lokalsamfunn, sier vegdirekt\u00f8r Terje Moe Gustavsen."}
{"title": "16 fikk \u00f8yeskader av \u00e5rets nytt\u00e5rsfyrverkeri", "text": "Det opplyser overlege Nils Bull ved \u00d8yeavdelingen p\u00e5 Haukeland universitetssjukehus. F\u00f8rste nytt\u00e5rsdag hvert \u00e5r samler Bull inn oversikt over hvor mange som er behandlet for \u00f8yeskader etter nytt\u00e5rsfeiringen fra sykehus i hele Norge. \u00c5rets tall er dessverre en \u00f8kning fra i fjor, da ni ble skadd, hvorav tre alvorlige, sier Bull. \u2013 Fem av de 16 er alvorlig skadd. Dei elleve andre har \u00f8yeskader som er moderat alvorlige. Ingen av dem som er skadd rapporterer \u00e5 ha brukt vernebriller da ulykken skjedde, forteller han i en pressemelding."}
{"title": "AaFK-m\u00e5lets agent: \u2013 Forventer \u00e5 f\u00e5 et tilbud fra AaFK", "text": "I forrige uke skrev Sunnm\u00f8rsposten at AaFK har v\u00e6rt i \u00d8sterrike for \u00e5 se p\u00e5 Wolfsberger-kaptein Michael Sollbauer. Midtstopperen ble sett av AaFK 2-trener Remi Natvik da Wolfsberger tapte borte mot Sturm Graz 2. desember. Det er Reza Mostafaie som er 28-\u00e5ringens agent i hjemlandet. Han bekreftet at det var interesse for sin klient fra Skandinavia, men ville ikke g\u00e5 inn p\u00e5 hvilke klubber det var snakk om."}
{"title": "Aftenposten mener: Familiepolitikk redder ikke b\u00e6rekraften", "text": "I sin nytt\u00e5rstale brukte Erna Solberg mye plass p\u00e5 barn og barns vilk\u00e5r. Hun slo fast at Norge trenger flere barn. Med en utvikling der stadig f\u00e6rre arbeidsf\u00f8re skal b\u00e6re stadig flere pensjonister, er det lett \u00e5 begrunne et slikt \u00f8nske. Velferdsstatens b\u00e6rekraft avhenger av en balanse mellom inntekter og utgifter, mellom antallet som lever av offentlige ytelser og antallet som betaler for ytelsene. Fallende f\u00f8dselstall gj\u00f8r det naturlig for politikerne \u00e5 diskutere familiepolitikk med dette utgangspunktet. Erfaringen viser at familiepolitikk virker n\u00e5r den er treffsikker. Stadig bedre barnehagedekning og omfattende foreldrepermisjon har v\u00e6rt viktige forklaringer p\u00e5 at norske kvinner har klart \u00e5 kombinere barn med arbeid. Verdien av kombinasjonen barnef\u00f8dsler og en yrkesaktiv kvinnelig befolkning kan ikke overvurderes. 3rd-party-bio N\u00e5r vi skal vurdere velferdsstatens b\u00e6rekraft i fremtiden, er antall barnef\u00f8dsler bare en liten del av det. Det kan v\u00e6re fornuftig \u00e5 oppmuntre flere til \u00e5 f\u00e5 barn tidligere, ved \u00e5 gi \u00f8konomisk motivasjon for \u00e5 f\u00e5 barn i studietiden for eksempel. Men det er viktig ikke \u00e5 bli en\u00f8yd og glemme alt det andre som styrker b\u00e6rekraften. Derfor er det vesentlig at tiltak som skal motivere til flere f\u00f8dsler, ikke g\u00e5r p\u00e5 tvers av tiltak som skal motivere til yrkesdeltagelse. Vel s\u00e5 viktig som \u00e5 motivere til flere f\u00f8dsler, er det \u00e5 motivere flere kvinner til \u00e5 jobbe og til \u00e5 jobbe fulltid. If\u00f8lge regjeringens egen perspektivmelding vil en erstatning av deltid med heltid \u00f8ke antall utf\u00f8rte timeverk med 8 prosent. Skulle sysselsettingsandelen bli like h\u00f8y blant kvinner som blant menn, ville det utgj\u00f8re 40.000 ekstra sysselsatte. Dette er betydelige tall. Det finnes mange forklaringer p\u00e5 fallende f\u00f8dselstall. Politikerne kan p\u00e5virke f\u00e5 av dem. Vi kan heller ikke komme dit at f\u00f8dsler og barn reduseres til en \u00f8konomisk vurdering, hverken for stat eller individ. Staten kan legge til rette for at livet med barn og jobb blir s\u00e5 lett som mulig, men det finnes \u00e5penbare grenser for hvor mye staten kan l\u00f8se. Vi kan ikke basere fremtiden p\u00e5 at norske kvinner og menn plutselig skal f\u00e5 lyst til \u00e5 f\u00f8de mange barn i 20-\u00e5rene igjen \u2013 det vil neppe skje. Velferdsstatens b\u00e6rekraft m\u00e5 ogs\u00e5 sikres av dem som allerede er f\u00f8dt. Det betyr at sysselsettingen m\u00e5 opp blant unge, blant innvandrere, blant kvinner og s\u00e6rlig innvandrerkvinner. Lykkes vi for eksempel med \u00e5 f\u00e5 flere innvandrerkvinner i arbeid, er det en gave for b\u00e5de b\u00e6rekraften, kvinnene og kvinnenes barn. Det nedsatte sysselsettingsutvalget vil forh\u00e5pentligvis gi noen svar p\u00e5 disse utfordringene."}
{"title": "\u00c5tte av ti norske kvinner videre fra prologen i \u00absjokkl\u00f8ypa\u00bb", "text": "Ingvild Flugstad \u00d8stberg var raskest av de norske i prologen til \u00absjokksprinten\u00bb i Val M\u00fcstair. Stina Nilsson er favoritt til \u00e5 vinne Tour de Skis 3. etappe. Nilsson vant kvalifiseringen 1,16 sekund foran \u00d8stberg. Svensken er i superslag og blir vanskelig \u00e5 stoppe om hun unng\u00e5r fall i utslagsrundene. L\u00f8rdag \u00e5pnet hun touren med en suveren sprintseier. Ogs\u00e5 prologtider teller i sammendraget. For \u00d8stberg blir 2.-plassen god \u00e5 ha med seg videre. Gj\u00f8vik-jenta er nummer tre og 28,3 sekunder bak Natalja Neprjajeva etter to av sju Tour de Ski-etapper. Maiken Caspersen Falla var nest raskest av de norske l\u00f8perne. Hun havnet p\u00e5 9.-plass og var 4,98 sekunder bak Nilsson. Gjerdrum-jenta h\u00e5per p\u00e5 en bedre sprint enn den hun presterte i Toblach sist. Da ble hun sl\u00e5tt ut i semifinalen."}
{"title": "Aubameyang forbi Salah og Kane p\u00e5 toppscorerlisten etter kontrollert Arsenal-seier", "text": "Arsenal \u2013 Fulham 4 \u2013 1 Bunnlaget Fulham yppet seg et par ganger tidlig i f\u00f8rste omgang i tirsdagens oppgj\u00f8r, men etter at Granit Xhaka sendte Arsenal i f\u00f8ringen, handlet det meste om hjemmelaget. Sveitseren ble Arsenals f\u00f8rste m\u00e5lscorer i 2019 da han fikk st\u00e5 umarkert i Fulham-boksen og omsette en ball fra Alex Iwobi til scoring i det 24. minuttet. Ti minutter senere brente Xhaka en stor sjanse til \u00f8ke ledelsen, mens ogs\u00e5 spissene Pierre-Emerick Aubameyang og Alexandre Lacazette misbrukte muligheter f\u00f8r pause."}
{"title": "Bekreftet: \u00d8rjan Nyland mister resten av sesongen", "text": "Skaden inntraff under oppvarming p\u00e5 s\u00f8ndagens trening med klubblaget. 1. nytt\u00e5rsdag bekrefter Aston Villa-manager Dean Smith at den norske landslagskeeperen er ute resten av sesongen. \u2013 Han opereres neste uke, og det vil sette ham ut av spill ut sesongen, sier Smith til klubbens nettsted. Skaden kommer p\u00e5 et sv\u00e6rt d\u00e5rlig tidspunkt for Nyland, som har hatt en tr\u00f8blete h\u00f8st mellom stengene. Birmingham-klubben sikret seg nylig den kroatiske landslagskeeperen Lovre Kalinic. Samtidig spiller Norge viktige EM-kvalifiseringskamper mot Spania (b) og Sverige (h) i mars. Nyland har i lengre tid v\u00e6rt annetvalg bak Rune Almenning Jarstein. L\u00f8rdag spilte Nyland hele kampen mot Preston, som endte 1 \u2013 1. Skaden gj\u00f8r at sunnm\u00f8ringen ender p\u00e5 23 kamper for Birmingham-klubben i innev\u00e6rende sesong av den engelske mesterskapsserien. (\u00a9NTB)"}
{"title": "Boligbrann p\u00e5 Rjukan under kontroll", "text": "Politiet fikk melding om brannen klokken 2.30 p\u00e5 nytt\u00e5rsnatten. \u2013 Det er en boligbrann p\u00e5 Rjukan, og det er en viss spredningsfare. Derfor ble det bestemt \u00e5 evakuere folk fra de husene som ligger n\u00e6rmest der det brenner, forteller operasjonsleder Rune Hunshamar i S\u00f8r\u00f8st politidistrikt til NTB. Til sammen ble minst 13 personer evakuert fra nabohusene. \u2013 Det er ikke meldt om folk i huset som brenner, og det er heller ikke kommet meldinger om skadde eller savnede, sier Hunshamar. Eieren av huset opplyser senere at det ikke bor noen der. R\u00f8de Kors er p\u00e5 stedet, og det lokale R\u00f8de Kors-huset ble \u00e5pnet for de evakuerte. Klokken 6 kunne de flytte inn i boligene sine igjen. Det bl\u00e5ste kraftig p\u00e5 stedet i l\u00f8pet av natten. Sivilforsvaret ble satt inn for \u00e5 legge slanger fra elven og pumpe vann opp til brannstedet. Ved 5.30-tiden opplyser politiet p\u00e5 Twitter at brannen er under kontroll og at det ikke lenger er noen spredningsfare. Slukkingsarbeidet fortsetter utover formiddagen tirsdag. Operasjonslederen sier til VG at det ikke er mulig \u00e5 redde bygningen som brenner. Det er ikke klart hvordan brannen startet. Politiet roser brannvesenet p\u00e5 Rjukan og tinn for innsatsen med \u00e5 hindre at brannen spredde seg."}
{"title": "Brann-helten som ble pappatrener", "text": "I skinnet fra det nye LED-flomlyset ser det ut som det er perler av rent s\u00f8lv som daler fra himmelen og ned p\u00e5 kunstgresset. Det er det ikke. Men kanskje er det FK Fyllingsdalens arves\u00f8lv som f\u00e5r alt regnet i nakken, i h\u00e5ret, gjennom regnjakken og helt inn til skinnet. Men de p\u00e5virkes ikke. Regn gj\u00f8r banen raskere, og ved siden av den kjeglekransede spilleflaten st\u00e5r en gammel Brann-helt med 250 A-kamper p\u00e5 samvittigheten. Roy Wassberg opplevde det meste i Brann. Suksess og s\u00f8lvmedalje. Men ogs\u00e5 den kontante beskjeden om at hans tjenester ikke var \u00f8nsket."}
{"title": "Bror til spionsiktet amerikaner hevder hans uskyld", "text": "Amerikaneren Paul Whelan ble p\u00e5grepet av den russiske sikkerhetstjenesten FSB fredag forrige uke og siktet for spionasje. \u2013 Vi er dypt bekymret for sikkerheten hans, skriver Whelans bror David i en Twitter-melding. \u2013 Hans uskyld er hevet over en hver tvil og vi h\u00e5per at hans rettigheter blir respektert, skriver David Whelan videre. Paul Whelan er en tidligere marinesoldat, og broren David forteller at familien sist h\u00f8rte fra ham p\u00e5 fredag, samme dag som han ble p\u00e5grepet."}
{"title": "De som rydder etter festen", "text": "Hver 1. nytt\u00e5rsdag siden 2003 har folk fra Ahmadiyya Norge ryddet Frognerparken for andres s\u00f8ppel mens store deler av resten av befolkningen fortsatt sover. Shahid Kahloon, imam i Ahmadiyya-moskeen p\u00e5 Furuset, forteller at arbeidet er tuftet p\u00e5 frivillighet. \u2013 Ahmadiyya er en forfulgt trosretning i Pakistan. N\u00e5 bor vi i Norge og Norge er v\u00e5rt land, da m\u00e5 vi bidra. Dugnad er sentralt i v\u00e5r religion, sier Kahloon. Han kan melde om mindre jobb enn i fjor. \u2013 Det var ikke like mye s\u00f8ppel som i fjor, s\u00e5 det gikk raskere \u00e5 rydde i \u00e5r."}
{"title": "\u00abDet er normalt \u00e5 v\u00e6re defensiv. Kl\u00e6bo er unormal\u00bb", "text": "VAL M\u00dcSTAIR: \u00abSjokkl\u00f8ypa\u00bb, som den ble kalt etter at hoppet og kulene i Val M\u00fcstair-traseen ble kjent nytt\u00e5rsaften, viste seg \u00e5 fungere. Misn\u00f8yen fra l\u00f8pere og ledere skapte store presseoppslag d\u00f8gnet i forkant, noe som bidro til \u00f8kte forventninger og st\u00f8rre interesse for sprinten 1. nytt\u00e5rsdag enn hva det normalt ville ha v\u00e6rt. Forventningene ble innfridd. Med de vakre alpefjellene rundt stadion, og p\u00e5skestemning med sol fra bl\u00e5 himmel som kulisse, var skirennet i Dario Colognas hjembygd perfekt reklame b\u00e5de for Sveits som turistdestinasjon og for langrennssporten."}
{"title": "Det europeiske serieformatet sl\u00e5r tilbake", "text": "Babylon Berlin, Le Bureau og My brilliant friend har gitt det europeiske dramaserie-formatet ny selvtillit og vitalitet etter at nordic noir gradvis har tapt noe av sin glans. Hvem hadde trodd, for bare f\u00e5 \u00e5r siden, at de st\u00f8rste kunstneriske og kommersielle europeiske suksessene i 2018 skulle bli et p\u00e5kostet tysk kostymedrama om Weimarperiodens politiske eksperiment, en fransk etterretningsthriller som utspiller seg hovedsakelig i noen nitriste kontorlokaler i Paris, og et italiensk periodedrama om to fattigjenter og et par sko i etterkrigs\u00e5renes Napoli?"}
{"title": "Dette er \u00e5rets ti beste album innen folkemusikken", "text": "Seglem er en musikalsk vandringsmann. F\u00e5 har som ham klart \u00e5 forene folkemusikk og jazz, selv om noen kanskje vil argumentere for at det er mest av det siste. Hans musikk b\u00e6rer i seg en urkraft, et stykke av moder jord og en markant tilh\u00f8righet til tradisjonsmusikken. Et av de b\u00e6rende elementene denne gang er hardingfela, men som alltid er blikket rettet utover, mot noe bortenfor sjangerbegrensningen. Det er s\u00e5 utrolig mange finstemte lag her som nesten tar pusten fra deg, takket v\u00e6re mesterskapet til b\u00e5de komponist og septett. Dette er musikk som ber\u00f8rer, begeistrer og gir mening."}
{"title": "Dr. Hook-vokalist Ray Sawyer er d\u00f8d", "text": "Det melder Page Six , som henviser til en uttalelse fra Sawyers publisist. Ingen d\u00f8ds\u00e5rsak er opplyst, men Sawyer skal ha v\u00e6rt syk i kort tid. 3rd-party-bio 81 \u00e5r gamle Sawyer forlot bandet i 1983 og gikk solo. Bandet ble oppl\u00f8st to \u00e5r senere. Han fortsatte med musikken og sto p\u00e5 scenen fram til tre \u00e5r siden, da han ga seg som f\u00f8lge av sviktende helse. Sawyer ble f\u00f8dt i Chickasaw i delstaten Alabama i 1937. Han ble med i Dr. Hook i 1969, to \u00e5r etter at han hadde mistet det ene \u00f8yet i en bilulykke. Sawyer var den mest gjenkjennelige av medlemmene som f\u00f8lge av \u00f8yelappen og cowboyhatten, p\u00e5peker BBC. Bandet spilte p\u00e5 Roskilde-festivalen i 1976. Festivalen var rammet av heteb\u00f8lge, og mange av tilskuerne kastet kl\u00e6rne. I solidaritet med fansen kastet ogs\u00e5 bandmedlemmene kl\u00e6rne og spilte kun if\u00f8rt sokker, skriver Ritzau. \u2013 Hvis dere kan gj\u00f8re det, s\u00e5 kan vi ogs\u00e5, begrunnet Sawyer fra scenen. Han var med p\u00e5 en rekke hits p\u00e5 1970- og 80-tallet, blant annet \u00abWhen You're in Love with a Beautiful Woman\u00bb, \u00abSylvia's Mother\u00bb og \u00abA little bit more\u00bb. Han var ikke bandets frontvokalist, men var hovedvokalist p\u00e5 l\u00e5ten \u00ab Cover of the Rolling Stone\u00bb fra 1972. \u00abThe biggest thrill we've never known is the thrill that'll getcha when you get your picture on the cover of the Rolling Stone\u00bb, heter det i teksten. \u00c5ret etter fikk Dr. Hook forsideoppslag hos Rolling Stone, riktig nok som en karikaturtegning."}
{"title": "Drapssiktet mann i Haugesund innr\u00f8mmer \u00e5 ha tent p\u00e5 hus", "text": "Mannen, som er i 50-\u00e5rene, ble p\u00e5grepet kort tid etter brannen og siktet for drap p\u00e5 kvinnen. Han skal ha blitt skadet i en motorsykkelulykke p\u00e5 vei vekk fra \u00e5stedet, skriver VG. Han ble funnet av ambulansepersonell som var p\u00e5 vei til boligbrannen. \u2013 Det er omstendigheter p\u00e5 stedet som gj\u00f8r at politiet mener at kvinnen er utsatt for en kriminell handling, opplyste politiadvokat Marte Engesli Lysaker p\u00e5 en pressekonferanse klokken 12 p\u00e5 politihuset, if\u00f8lge Haugesunds Avis. Vitner skal if\u00f8lge NRK ha reagert p\u00e5 oppf\u00f8rselen til siktede og varslet politiet da de observerte ham utenfor boligen, samtidig som det brant i huset. Kjell Bua / NTB scanpix"}
{"title": "Enebolig brant i Haugesund \u2013 uklart om det var folk i huset", "text": "Brannen ble meldt rundt klokken 4 og en time senere var huset overtent. Politiet er sv\u00e6rt tilbakeholdne med informasjon om saken. \u2013 Vi vil komme tilbake med mer informasjon i saken senere i dag, forteller politiadvokat Erik Engl\u00f8kk i S\u00f8rvest politidistrikt til NTB tirsdag morgen. \u2013 Dette er det eneste vi har \u00e5 si om saken n\u00e5, fortsetter politiadvokaten. Han opplyser at brannen er slokket. Det var sterk vind i omr\u00e5det under slokkearbeidet og flere nabohus ble evakuert som f\u00f8lge av brannen. En person som ble p\u00e5truffet i n\u00e6rheten av den brennende boligen ble kj\u00f8rt til sykehus med ambulanse opplyste politiet rundt 15 minutter etter at brannen f\u00f8rst ble meldt. Politiet vil tirsdag morgen ikke fortelle hva slags tilknytning denne personen eventuelt har til brannen."}
{"title": "Erna Solbergs nytt\u00e5rstale", "text": "Det er med undring og beundring vi kjenner et nyf\u00f8dt barn gripe om fingeren v\u00e5r f\u00f8rste gang. Ser barnet ta sitt f\u00f8rste skritt. H\u00f8rer det si sitt f\u00f8rste ord. Sm\u00e5 mirakler. S\u00e5 vanlige, men likevel nesten uforst\u00e5elige. Barn er kilde til v\u00e5re st\u00f8rste gleder og v\u00e5re st\u00f8rste bekymringer. Barn m\u00e5 f\u00e5 sine skrubbs\u00e5r. Og de m\u00e5 ha noen som t\u00f8rker t\u00e5rer og setter p\u00e5 plaster. Det er det en god barndom handler om. En god barndom varer livet ut, sier vi. En god barndom bygger ogs\u00e5 et samfunn. En fremtid. -o- Til alle tider har spente foreldre sett p\u00e5 sitt nyf\u00f8dte barn og stilt seg sp\u00f8rsm\u00e5let: Hvilken fremtid venter deg? Vi har s\u00e5 lett for \u00e5 tenke at mye var bedre f\u00f8r. Det var det ikke. S\u00e5 sent som p\u00e5 50-tallet mistet vi mange barn i ulykker og sykdommer. Sju ganger s\u00e5 mange som i dag. Barn har n\u00e5 en tryggere oppvekst. Unders\u00f8kelser viser at barn og unge til og med er forn\u00f8yde med foreldre sine. Det er ikke s\u00e5 rart. Foreldre sm\u00f8rer ski, steker vafler p\u00e5 korpssamling og arrangerer vennegrupper for klassen. Og ungdom, de ruser seg mindre. Beg\u00e5r f\u00e6rre lovbrudd. Flere fullf\u00f8rer skolen. Nybakte foreldre flest kan se det nyf\u00f8dte barnet sitt og tenke at deg venter det en trygg oppvekst og fantastiske muligheter. -o- Selv om de aller fleste barn f\u00e5r det slik som vi h\u00e5per og dr\u00f8mmer om, s\u00e5 gjelder det dessverre ikke alle. Noen mangler trygge voksne som kan plastre n\u00e5r det trengs. Noen skrubbs\u00e5r er p\u00e5 innsiden, og blir ikke oppdaget. Fremover vil regjeringen gj\u00f8re mer for \u00e5 fange opp og \u00e5 hjelpe disse barna. V\u00e5r ambisjon er at Norge skal v\u00e6re det samfunnet som er best p\u00e5 \u00e5 gi barn trygghet og muligheter. De mest s\u00e5rbare barna er de som utsettes for vold og overgrep. Vi f\u00e5r n\u00e5 en ny barnevernslov som styrker barns rettigheter og som skal bidra til at flere barn f\u00e5r en trygg og god oppvekst. N\u00e5r barn ikke kan bo hos sine foreldre, skal familie og nettverk barnet er knyttet til brukes mer. Flere skal f\u00e5 riktig hjelp tidligere, og f\u00f8r det er for sent. Og de som jobber tettest p\u00e5 de mest s\u00e5rbare barna skal v\u00e6re de mest kompetente. Christopher Davidsen vant s\u00f8lv i verdensmesterskapet for kokker. Hans mor var narkoman. Seks \u00e5r gammel var det han som skiftet bleier p\u00e5 lilles\u00f8ster. Han vokste opp i fosterfamilie, og har sagt til NRK: \u00abJeg vokste opp i et veldig godt fosterhjem. ( ... ) Uten dem hadde aldri dette g\u00e5tt.\u00bb Vi har mange slike suksesshistorier. Vi m\u00e5 skape enda flere. Mange barn tilbringer mye tid p\u00e5 nettet. Anmeldelser for overgrep p\u00e5 nettet \u00f8ker kraftig. Det handler om spredning av nakenbilder. Om barn som lures eller trues til \u00e5 lage slike bilder. I enda mer alvorlige saker er det ogs\u00e5 fysiske overgrep. For politiet er dette vanskelige saker. De siste \u00e5rene har politiet f\u00e5tt \u00f8kte ressurser. N\u00e5 organiserer vi ogs\u00e5 politiet for at de bedre kan beskytte barna v\u00e5re. Flere barn vokser opp i familier med lav inntekt. En viktig \u00e5rsak er at det har kommet mange innvandrere til Norge uten kunnskapen og kompetansen som trengs for \u00e5 klare seg i v\u00e5rt arbeidsliv. Vi m\u00e5 sikre alle barn de samme muligheter uansett hvilke utfordringer foreldrene har. Derfor har vi gjort det lettere for disse barna \u00e5 g\u00e5 i barnehage. Vi jobber for det samme med skolefritidsordningen. Men den viktigste hjelpen er fortsatt at foreldrene kommer i arbeid. Regjeringen har tatt initiativ til en inkluderingsdugnad og et integreringsl\u00f8ft for \u00e5 hjelpe flere inn i arbeidslivet. Uansett m\u00e5 alle barn f\u00e5 mulighet til \u00e5 leke med, l\u00e6re av og utvikle seg sammen med andre barn. Derfor jobber vi med frivillige organisasjoner for at kontingenter og krav til utstyr ikke skal hindre barn i \u00e5 v\u00e6re med. De fleste ungdommer i Norge har det veldig bra. Og de oppf\u00f8rer seg bedre enn det min generasjon gjorde. Likevel \u00f8ker andelen som strever med psykiske problemer. Flere forteller om ensomhet. Mange sliter med \u00e5 takle stress og press fra ulike kanter. 15 \u00e5r gamle Julie Irene Svendg\u00e5rd skrev det godt i Aftenposten: \u00abJeg klarer ikke v\u00e6re alt alle \u00f8nsker at jeg skal v\u00e6re. Det gj\u00f8r at jeg blir sint p\u00e5 meg selv og f\u00f8ler meg mislykket.\u00bb Vi kan alle bli for opptatt av hva andre vil si, tro og mene om oss. Vi burde v\u00e6re mer opptatt av hva som oppleves riktig for oss selv. At vi strekker oss etter v\u00e5re egne m\u00e5l, ikke andres. Til unge mennesker i dag, vil jeg si dette: V\u00e6r stolt n\u00e5r du er deg selv. Sett pris p\u00e5 vennene dine n\u00e5r de er seg selv. Ha gjerne ambisjoner og jobb hardt, men v\u00e6r realistisk og finn tid til venner og familie. En del som strever, f\u00e5r dessverre ikke hjelp n\u00e5r de trenger det. De siste \u00e5rene er det ansatt flere psykologer i kommunene og det er blitt mange flere ansatte i helsestasjon- og skolehelsetjenesten. I skolen skal livsmestring bli et tema som g\u00e5r igjen i ulike fag. Trygge barn som trives og mestrer l\u00e6rer ogs\u00e5 mer p\u00e5 skolen. Jeg bes\u00f8kte Vardal ungdomsskole p\u00e5 Gj\u00f8vik. Der samles elevene i samtalegrupper to ganger i \u00e5ret. Elevene gir hverandre trygghet og ber oftere om hjelp til \u00e5 takle vanskelige tanker og f\u00f8lelser. L\u00e6rerne mener at dette er stadig viktigere i en verden der det er lett \u00e5 f\u00f8le seg utenfor og utilstrekkelig. Kanskje snakker vi for lite om f\u00f8lelser? Kanskje mangler vi rett og slett ord n\u00e5r vi f\u00f8ler at vi ikke mestrer? Regjeringen jobber med en ny plan for \u00e5 fremme barn og unges psykiske helse. Der vil vi se p\u00e5 hvordan vi kan forebygge og st\u00f8tte bedre, f\u00f8r problemene vokser seg store. Det profesjonelle st\u00f8tteapparatet skal bli bedre. Men kanskje er verdien av det hver og en av oss kan gj\u00f8re vel s\u00e5 stor? Da tenker jeg p\u00e5 gutten som tar side med han som blir mobbet. P\u00e5 jenta som ringer og sp\u00f8r om alt er i orden n\u00e5r venninnen trekker seg inn i seg selv. P\u00e5 de voksne som sier fra n\u00e5r de forst\u00e5r at et barn ikke har det godt hjemme. Sm\u00e5 bidragene som betyr s\u00e5 mye. Dette avgj\u00f8r hva slags samfunn vi har. Om vi evner \u00e5 sl\u00e5 ring om hverandre. -o- Familien er det viktigste og n\u00e6reste fellesskapet vi har. I tidligere tider s\u00f8rget familien for omsorgen n\u00e5r man ble eldre. N\u00e5 blir kommunen og helsetjenestene stadig viktigere. Solidariteten mellom generasjonene er likevel den samme. Samfunnet v\u00e5rt g\u00e5r rundt fordi voksne tar omsorg for barna. Og arbeidsf\u00f8re s\u00f8rger for de eldre. De neste ti\u00e5rene f\u00e5r vi problemer med denne modellen. Vi nordmenn f\u00e5r stadig f\u00e6rre barn. For \u00e5 opprettholde folketallet, m\u00e5 hver av oss f\u00e5 litt over to barn i gjennomsnitt. I dag er tallet bare 1,6. Da blir det relativt sett f\u00e6rre unge som skal b\u00e6re en stadig tyngre velferdsstat p\u00e5 sine skuldre. Norge trenger flere barn! Jeg tror ikke jeg trenger \u00e5 forklare hvordan dette gj\u00f8res. Jeg skal heller ikke komme med noen p\u00e5legg. Det er ikke alle som kan f\u00e5 barn, eller som \u00f8nsker \u00e5 f\u00e5 barn. Av ulike grunner. Og stadig flere venter lenger med \u00e5 f\u00e5 barn. Ogs\u00e5 det av ulike grunner. Men venter man for lenge, blir det ogs\u00e5 vanskeligere. Et stadig \u00f8kende antall barn blir n\u00e5 til med hjelp fra helsetjenesten. Vi m\u00e5 derfor sp\u00f8rre: Er det for vanskelig \u00e5 f\u00e5 barn tidlig? Vi m\u00e5 legge godt til rette for \u00e5 f\u00e5 barn i studietiden og tidlig i karrieren. \u2013 o \u2013 N\u00e5r vi setter barn til verden, s\u00e5 er det viktig hva slags samfunn vi overlater til dem. V\u00e5rt m\u00e5l er at det samfunnet vi overlater til v\u00e5re barn og unge, er i minst like god stand som det vi selv overtok fra v\u00e5re foreldre. Vi kaller det et b\u00e6rekraftig velferdssamfunn. \u00d8konomisk b\u00e6rekraftig ved at flere kommer i arbeid og flere arbeider lenger f\u00f8r de g\u00e5r av med pensjon. Sosialt b\u00e6rekraftig ved at vi bevarer tillit og sm\u00e5 forskjeller mellom folk. At vi inkluderer flere og unng\u00e5r at grupper blir st\u00e5ende p\u00e5 utsiden. Og milj\u00f8messig b\u00e6rekraftig ved at vi tar vare p\u00e5 klima og milj\u00f8. FNs klimapanel viste nylig at 2 graders global oppvarming gir betydelig \u00f8kt risiko for alvorlige konsekvenser for mennesker, sammenlignet med 1,5 grader. V\u00e5re klimam\u00e5l er satt for \u00e5 begrense global oppvarming til 2 grader. Vi vil skjerpe m\u00e5lene slik at Norge gj\u00f8r v\u00e5r del for \u00e5 unng\u00e5 farlige klimaendringer. \u2013 o \u2013 Sammenlignet med store deler av verden er norske barn privilegerte. I Noen land f\u00e5r mange barn ikke utdanning. Mange barn f\u00e5r en utdanning som er s\u00e5 d\u00e5rlig at den ikke kan brukes til noe. Og altfor mange barn vokser opp i krig og konflikt. Derfor er Norge en p\u00e5driver for at verden skal n\u00e5 FNs b\u00e6rekraftsm\u00e5l. Mange nordmenn jobber engasjert med dette utenfor Norge. Bistandsarbeidere arbeider for utvikling og \u00f8kt rettferdighet. Personell i Forsvaret for sikkerhet og demokrati. Dessverre er det stadig behov for v\u00e6pnet innsats i kampen mot terror. Det fikk vi en p\u00e5minnelse om like f\u00f8r jul. Da mottok vi nyheten om at islamistisk terror hadde rammet to unge kvinner p\u00e5 en feig og hensynsl\u00f8s m\u00e5te i Marokko. Denne juleh\u00f8ytiden har venner og familie i Danmark og Norge s\u00e5rt savnet to flotte, unge mennesker med livene foran seg. Vi s\u00f8rger med dere, og tenker mye p\u00e5 dere. Etter 22. juli vet vi s\u00e5 altfor godt hvilken smerte terror kan utl\u00f8se. Samtidig l\u00e6rte vi hvor viktig der \u00e5 sammen sl\u00e5 ring om de verdiene terroristene angriper: Frihet, \u00e5penhet, demokrati og rettferdighet. Det gj\u00f8r vi ogs\u00e5 denne gang. Terroristene skal ikke vinne fram. De skal bekjempes. Det skjer b\u00e5de gjennom utvikling og gjennom en stor internasjonal milit\u00e6r innsats. Norske soldater bidrar ogs\u00e5. De gj\u00f8r en viktig jobb for oss alle. For v\u00e5rt demokrati. For v\u00e5r frihet. Langt borte fra Norge. Mange av dem tilbringer ogs\u00e5 julen borte fra sine kj\u00e6re. Jeg vil hilse spesielt til dere, og til bistandsarbeidere og nordmenn ellers p\u00e5 jobb i utlandet, og takke for innsatsen. Dere er et forbilde for barna deres og for oss alle. Jeg vil ogs\u00e5 takke v\u00e5r kj\u00e6re kongefamilie. Ogs\u00e5 i \u00e5r har de gjort en imponerende innsats for Norge. Kongefamilien viser oss hvordan v\u00e5re felles verdier f\u00f8res videre fra slektsledd til slektsledd. Samtidig som hver ny generasjon finner sin form i et samfunn i endring. Slik er de et eksempel for oss alle og en p\u00e5minnelse om at v\u00e5rt samfunn bare er til l\u00e5ns fra v\u00e5re barn. Det er barna som skal f\u00f8re v\u00e5rt samfunn videre. Godt nytt \u00e5r!"}
{"title": "Ferguson bes\u00f8kte Solskj\u00e6r p\u00e5 treningsfeltet: - Jeg holder ham orientert", "text": "Sist helg skrev britiske medier at Ferguson fulgte med l\u00f8rdagens United-trening p\u00e5 Carrington. Til klubbens nettsted bekrefter Solskj\u00e6r skottens tilstedev\u00e6relse. \u2013 Jeg holder ham orientert. Han var innom p\u00e5 bes\u00f8k l\u00f8rdag, og jeg tror han n\u00f8t tiden p\u00e5 treningsfeltet. Vi hadde en fin prat, og han oppmuntret oss. Han kjenner sv\u00e6rt godt staben jeg har i Manchester United, og han vet at vi vil gj\u00f8re alt vi kan s\u00e5 lenge vi er her. Vi vil gj\u00f8re alt for at Manchester United gj\u00f8r det s\u00e5 bra som mulig, sier kristiansunderen. Det var etter alle solemerker Ferguson som anbefalte Manchester United-styret \u00e5 hente inn Solskj\u00e6r som midlertidig manager etter sparkingen av Jos\u00e9 Mourinho. 77-\u00e5ringen har alltid hatt et n\u00e6rt forhold til nordm\u00f8ringen. Les Lars Tj\u00e6rn\u00e5s\u2019 analyse: \u00abSolskj\u00e6r har ikke rukket \u00e5 gj\u00f8re mange endringer i Manchester United. Men de f\u00e5 han har gjort, har v\u00e6rt avgj\u00f8rende.\u00bb \u2013 Han har \u00e5penbart hatt st\u00f8rre innflytelse p\u00e5 meg gjennom de 15 \u00e5rene jeg tilbrakte her tidligere, enn den siste uken, sier Solskj\u00e6r. Ferguson ledet Manchester United mellom 1986 og 2013. Han tok blant annet klubben til hele 13 Premier League-titler og to triumfer i Champions League. Solskj\u00e6r har f\u00e5tt en perfekt start p\u00e5 managerlivet i en av verdens st\u00f8rste fotballklubber. Tre kamper har gitt like mange seirer og pene 12-3 i m\u00e5lscore. Solskj\u00e6r har f\u00e5tt mye ros for \u00e5 ha l\u00f8st knuten i Uniteds offensive spill. Etter 20 kamper ligger United p\u00e5 6.-plass med 35 poeng. (\u00a9NTB)"}
{"title": "For et par \u00e5r siden var det utenkelig. N\u00e5 har flere kommuner gjort som Jimmie \u00c5kessons hjemsted.", "text": "Svenskene gikk inn i 2019 uten \u00e5 vite hvem som kommer til \u00e5 regjere de neste fire \u00e5rene. Talmannen, Sveriges stortingspresident, ga lederne for de to st\u00f8rste partiene, Socialdemokraterna og Moderaterna, i hjemmelekse over julen \u00e5 lete videre etter en l\u00f8sning p\u00e5 regjeringskrisen. Mens rikspolitikerne har brukt h\u00f8sten til \u00e5 krangle om hvem som skal samarbeide med hvem, har en rekke svenske kommuner f\u00e5tt ny ledelse. En som vekker oppsikt, er hjemkommunen til lederen for Sverigedemokraterna, Jimmie \u00c5kesson."}
{"title": "For f\u00e5 \u00e5r siden veide Torleif (53) over 120 kilo. Til sommeren l\u00f8per han Ironman", "text": "Svettelukten sl\u00e5r imot oss i det vi \u00e5pner d\u00f8ren til spinningssalen. Sm\u00e5 dammer har samlet seg rundt ergometersyklene sammen med tomme drikkeflasker. Rommet er fullt av kvinner og menn i ulike sykkeltr\u00f8yer \u2013 mange av dem fra ulike triatlon, maraton og sykkelritt. Noen av syklistene benytter pausen til \u00e5 spise en banan eller en skive med sjokoladep\u00e5legg. Det er en knappe 15 minutter igjen av den to timer lange \u00f8kten."}
{"title": "Foreldre fant rev i barnevognen", "text": "\u2013 Den sto over ansiktet p\u00e5 babyen, bare halen stakk ut av kalesjen, sier operasjonsleder i Finnmark politidistrikt, Svein Erik Jakobsen til iFinnmark. Barnevognen hvor den ti m\u00e5neder gamle babyen sov, sto utenfor familiens hus i Alta. If\u00f8lge barnets far var reven aggressiv og hadde p\u00e5f\u00f8rt babyen kloremerker p\u00e5 det ene kinnet, skriver VG. Det viste seg at reven var syk av skabb. Den var utsultet og uten hale og derfor tydelig preget av sykdommen. \u2013 Jeg fikk revet av myggnettingen, og s\u00e5 at babyen bl\u00f8dde. Reven hadde klort ham p\u00e5 venstre side av ansiktet. Vi vet ikke om han har blitt bitt enn\u00e5, det m\u00e5 legen unders\u00f8ke n\u00e5, sier far Bj\u00f8rn-Milliam Angell til avisen. Den dramatiske situasjonen ble oppdaget da Angell h\u00f8rte noen rare lyder i babycallen og gikk ut for \u00e5 sjekke. If\u00f8lge VG kastet han en blomsterpotte mot reven, men reven ble bare mer aggressiv. Angell tok tak i vognen og fikk den inn i gangen, mens reven pr\u00f8vde \u00e5 f\u00f8lge etter. Det var politiet som f\u00f8rst meldte om hendelsen p\u00e5 Twitter. \u2013 I verste fall kunne reven dratt med seg ungen ut av vognen. Den var full av skabb og utsultet, og har ikke krefter til \u00e5 skaffe seg mat p\u00e5 normal m\u00e5te, sier operasjonsleder Svein Erik Jacobsen til VG. Viltnemda \u00f8nsker n\u00e5 \u00e5 avlive reven og politiet anbefaler at ingen lar barna sove ute slik situasjonen er n\u00e5. Pappa Angell forteller at barnet etter forholdene har det bra. \u2013 Han sitter og leker, og har sluttet \u00e5 skrike. Legen sier at han har blitt bitt. N\u00e5 har han f\u00e5tt penicillin, og s\u00e5 skal vi avvente og f\u00f8lge med p\u00e5 eventuelle symptomer. Om han begynner \u00e5 kl\u00f8 vil de behandle ham for skabb, sier han til VG."}
{"title": "Forskerne unders\u00f8kte 1500 tvillinger: S\u00e5 mye har genene \u00e5 si for hvor forn\u00f8yd du er med livet", "text": "Nordmenn er gjengangere i toppen av internasjonale lykkeunders\u00f8kelser. Vi har det gjennomg\u00e5ende fint her i nord. Men i en ny norsk forskningsstudie \u00f8nsket psykologer ved Universitetet i Oslo \u00e5 g\u00e5 dypere inn i materien. For forskjeller finnes blant oss. \u2013 Noen er ekstremt godt forn\u00f8yd, men vi vet at det finnes grupper i Norge der tilfredsheten er p\u00e5 niv\u00e5 med Syria og Rwanda. Hva skyldes disse individuelle forskjellene? Og hvor mye skyldes genetiske effekter? Det \u00f8nsket vi \u00e5 unders\u00f8ke, sier Espen R\u00f8ysamb, psykologiprofessor og forsker ved UiO."}
{"title": "Gikk du glipp av fyrverkeriet i Oslo? Se det her!", "text": "Et par minutter over midnatt gikk de f\u00f8rste rakettene i kommunens fyrverkeri til v\u00e6re utenfor Akershus festning og r\u00e5dhuset. 13 minutter senere ble den popul\u00e6re forestillingen avsluttet med et kjempebrak og jubelen fra folkemengden p\u00e5 Kontraskj\u00e6ret og ved r\u00e5dhuset h\u00f8rtes helt opp til v\u00e5r fotoplattform p\u00e5 taket av avishuset i Akersgata 55. Fyrverkeriet er popul\u00e6rt blant mange, men for andre medf\u00f8rer det utfordringer og mange hundeeiere g\u00e5r langt for \u00e5 beskytte sine firbente venner. Noen tar til og med inn p\u00e5 hotell i fyrverkerifri sone. Hans O. Torgersen P\u00e5 et flyplasshotell ved Gardermoen er det de firbeinte gjestene som st\u00e5r i h\u00f8ysetet p\u00e5 \u00e5rets siste natt \u2013 langt fra larmende raketter."}
{"title": "Gr\u00e5tende Weng frykter at Tour de Ski er over etter dette fallet", "text": "VAL M\u00dcSTAIR: En gr\u00e5tende Heidi Weng m\u00f8tte pressen med tydelige smerter i h\u00e5nden etter at hun ble sl\u00e5tt ut av kvartfinalen i sprinten 1. nytt\u00e5rsdag. I den siste svingen f\u00f8r oppl\u00f8pet falt hun og kolliderte med hjemmenasjonens Laurien van der Graaff. Begge to havnet i sn\u00f8en, og m\u00e5tte dermed se et avansement glippe. LES OG\u00c5: Blytung tour-\u00e5pning for Heidi Weng Weng gikk i m\u00e5l 19 sekunder bak vinneren, men det er langt fra det alvorligste med hendelsen. Hun hadde tydelige smerter i en av h\u00e5nden, og frykter at det kan v\u00e6re slutten p\u00e5 Tour de Ski for denne gang. \u2013 Jeg vet ikke hva som skjedde. Vi hadde stor fart, og det gikk ikke bra da vi var to i svingen. Men jeg h\u00e5per det blir bedre og at det g\u00e5r over. Akkurat n\u00e5 er jeg veldig lei meg, og h\u00e5per jeg f\u00e5r fortsette, sier Weng til TV 2. Hun har allerede v\u00e6rt til unders\u00f8kelse hos den norske legen, og tror ikke at det er brudd i h\u00e5nden. \u2013 Det gj\u00f8r vondt og h\u00e5nden er hoven, men legen sier at det kan g\u00e5 ned. Om det ikke gj\u00f8r det f\u00e5r vi ta r\u00f8ntgen og se. Jeg h\u00e5per den ikke er brukket, men jeg skal stille til start selv om den er det, sier hun. Landslagslege \u00d8ystein Andersen tror ogs\u00e5 Weng kan fortsette. \u2013 Vi skal ise ned tommelen. Det er vondt, men det skal v\u00e6re mulig \u00e5 g\u00e5 videre med denne skaden selv om tommelen er vond. Hvis den er forstuet, s\u00e5 skal vi pr\u00f8ve \u00e5 mekke den til, sier han til NTB. Weng vant Tour de Ski sammenlagt b\u00e5de i fjor og forfjor."}
{"title": "Hay om AaFK-overgangen: \u2013 Skal gripe sjansen", "text": "Hay har v\u00e6rt koblet til AaFK siden midten av desember, og like f\u00f8r jul skrev Sunnm\u00f8rsposten at unggutten i romjulen ville signere for klubben. Nytt\u00e5rsaften ble det offisielt, og 20-\u00e5ringen signerte en kontrakt ut 2020-sesongen. \u2013 Det er jo stort for meg, og Aalesund er en stor klubb. Jeg er veldig heldig som f\u00e5r denne muligheten. Jeg tenker \u00e5 gripe den og g\u00e5 inn og vise meg frem. Jeg gleder meg, sier Hay til Sunnm\u00f8rsposten."}
{"title": "Helseministeren tilsl\u00f8rer hva helsepersonell har lov til \u00e5 s\u00f8ke av informasjon i pasientjournalen | Olav R\u00f8ise", "text": "Torkel Steen beskrev i et debattinnlegg i Aftenposten den 19. desember hvordan Personvernombudet ved Oslo universitetssykehus sin fortolkning av taushetsplikten setter store begrensninger p\u00e5 legers og annet personells arbeidshverdag p\u00e5 bekostning av pasientsikkerheten. Helseminister Bent H\u00f8ie beroliger oss alle i et svar til Torkel Steen den 27. desember, der han forteller oss at Torkel Steen tar feil og at han svartmaler situasjonen. Dette gj\u00f8r han med henvisning til Helsepersonellovens paragraf 29 c som if\u00f8lge helseministeren betyr at man \u00abtrenger ikke \u00e5 bryte loven for \u00e5 ut\u00f8ve sitt yrke\u00bb. Hvem har rett? 3rd-party-bio"}
{"title": "\u00abI Molde har folk mast i tre \u00e5r om at Ole Gunnar Solskj\u00e6r m\u00e5 f\u00e5 sparken. I Manchester jubler de for at han er sjef i verdens st\u00f8rste fotballklubb.\u00bb", "text": "Ole Gunnar Solskj\u00e6rs overraskende overgang til Premier League var et eventyr, og de tre f\u00f8rste kampene som manager har v\u00e6rt som en dr\u00f8m. S\u00e5 langt har de vise menn i Manchester United oppn\u00e5dd akkurat det klubbens maktelite \u00f8nsket med \u00e5 ansette Solskj\u00e6r som redningsmann ut sesongen: Fansen har f\u00e5tt en etterlengtet og helt n\u00f8dvendig opptur. Gleden og entusiasmen er tilbake b\u00e5de p\u00e5 og utenfor banen. De unge profilene i laget blomstrer og scorer i en filosofi preget av offensiv og underholdende fotball. I Molde var sjokket stort da nyheten sprakk f\u00f8r jul. De fleste reagerte med vantro. Jeg skal innr\u00f8mme at jeg ikke trodde p\u00e5 det selv de f\u00f8rste timene. Men i Manchester iverksatte ryktene helt andre f\u00f8lelser og tanker. Der ble ansettelsen umiddelbart mottatt med begeistring og optimisme. Det er f\u00e5 nordmenn som forst\u00e5r hvilken ekstrem posisjon Ole Gunnar Solskj\u00e6r har i og rundt Manchester United. For den som ikke har opplevd hysteriet p\u00e5 n\u00e6rt hold, er det vanskelig \u00e5 begripe omfanget av den stjernestatusen som fortsatt omgir hele Solskj\u00e6r-figuren."}
{"title": "Ikke fulgt med p\u00e5 nyhetsbildet i romjulen? Her er det viktigste som skjedde", "text": "Magnus Carlsen (28) sikret s\u00f8ndag VM-gullet i lynsjakk etter en gnistrende siste dag. Carlsen beseiret Anton Korobov i siste runde og revansjerte dermed femteplassen fra hurtigsjakk-VM tidligere denne uken. Med seieren ble Carlsen den f\u00f8rste personen som har klart \u00e5 vinne fire VM-titler i lynsjakk. Bendiksby, Terje / NTB scanpix"}
{"title": "Japaneren herjer i hoppbakken \u2013 n\u00e5 avsl\u00f8rer han sitt norske forbilde", "text": "GARMISCH-PARTENKIRCHEN: Ryoyu Kobayashi leverer s\u00e5 det holder i massevis, halvveis ute i sesongens hoppuke. Han tok sin andre seier av to mulige, og sin sjette i verdenscupen denne sesongen. P\u00e5 motsatt ende av skalaen sliter Daniel-Andr\u00e9 Tande, regjerende olympisk mester for lag, og regjerende verdensmester i skiflyvning. Han som vant nettopp her for to \u00e5r siden, var aldri med og preget dette popul\u00e6re rennet 1. nytt\u00e5rsdag. 24-\u00e5ringen klarte ikke engang \u00e5 kvalifisere seg for finaleomgangen og ble dermed nummer 34. Norges beste, Halvor Egner Granerud og Andreas Stjernen, endte p\u00e5 9. og 10. plass. \u2013 Hoppuka er kj\u00f8rt sammenlagt, sier landslagstrener Alexander St\u00f6ckl, som p\u00e5 ingen m\u00e5te har gitt opp. Han har tro p\u00e5 at Stjernen kan komme p\u00e5 pallen sammenlagt. Tr\u00f8nderen ligger p\u00e5 fjerdeplass sammenlagt. Kobayashi, derimot, er det lite \u00e5 f\u00e5 gjort noe med, ser det ut som. Og det artige er at den unge japaneren fremhever Tande som en han ser opp til. \u2013 Da jeg tidligere s\u00e5 ham hoppe, blant annet 140 meter i Engelberg, ble jeg s\u00e5 inspirert. Han er s\u00e5 offensiv, forklarer 22-\u00e5ringen. Han fremhever Kongsberg-hopperen som et av sine forbilder."}
{"title": "Japansk seier p\u00e5 skuffende norsk hoppuke-dag", "text": "Det ble ingen stor norsk dag i nytt\u00e5rshopprennet i Garmisch-Partenkirchen tirsdag. Andreas Stjernen kom p\u00e5 fjerdeplass i det f\u00f8rste rennet, men klarte ikke \u00e5 f\u00f8lge opp den gode trenden fra fjor\u00e5rets siste renn. I stedet ble det tysk hjemmeseier i en dramatisk avslutning. Japanske Ryoyo Kobayashi ledet f\u00f8r finaleomgangen, men det ble noen sv\u00e6rt spennende sekunder etter han hadde landet. Japaneren vant med 1,9 poeng foran tyske Markus Eisenbichler, mens polske Dawid Kubacki tok tredjeplassen. Halvor Egner Granerud ble beste norske hopper p\u00e5 en 9. plass. Med det klarte ikke hoppherrene \u00e5 f\u00f8lge opp den kruttsterke statistikken i den tyske hoppbakken. Norge har vunnet tre ganger de siste seks \u00e5rene, og er den bakken i hoppuka hvor det har kommet flest norske enkeltseirer, med hele 13. I 2013 og 2015 vant Anders Jacobsen, mens Daniel-Andr\u00e9 Tande tok seieren i 2017. I 2016 kom Kenneth Gangnes p\u00e5 annenmann i rennet hvor det ble tre nordmenn blant de syv beste, og b\u00e5de Anders Bardal og Anders Fannemel har v\u00e6rt p\u00e5 pallen de siste \u00e5rene."}
{"title": "Kastet fyrverkeri inne p\u00e5 T-banen", "text": "\u2013 Vi har nettopp ankommet Ringstabekk T-banestasjon og snakker med en av ungdommene n\u00e5. Det er snakk om gutter ned i 13-\u00e5rsalderen som har skutt fyrverkeri mot passerende T-baner, sier operasjonsleder Tor Gr\u00f8ttum ved Oslo politidistrikt. Da Aftenposten snakket med politiet, hadde to ungdommer stukket av. Ikke lenge etterp\u00e5 melder politiet at de n\u00e5 er i kontakt med en god h\u00e5ndfull gutter som sier at de har v\u00e6rt til stede da fyrverkeri ble avfyrt inne p\u00e5 T-banen. If\u00f8lge guttene er han som gjorde det ikke p\u00e5 stedet. Nytt\u00e5rsaften: Politiet i Oslo m\u00e5tte rykke ut minst seks ganger etter meldinger om ungdommer som skj\u00f8t fyrverkeri mot bygninger og folk. I halv \u00e5tte-tiden fikk politiet melding om at noen hadde kastet fyrverkeri inne i en T-banevogn p\u00e5 Hellerud."}
{"title": "Kim Jong-un sier han er klar til nye samtaler med Trump", "text": "Kim gj\u00f8r det i en tale klart at han kan m\u00e5tte skifte mening om ikke presset mot Nord-Korea oppheves. \u2013 Hvis ikke USA holder sitt l\u00f8fte, som ble avgitt foran hele verden, og insisterer p\u00e5 sanksjoner og press mot v\u00e5r republikk, har vi kanskje ikke noe annet valg enn \u00e5 vurdere nye m\u00e5ter \u00e5 forsvare v\u00e5r uavhengighet og v\u00e5re interesser, sa Kim i sin nytt\u00e5rstale tirsdag. Kims henvisning var til toppm\u00f8tet mellom ham og Trump i Singapore i juni, der de to kom med et vagt l\u00f8fte om atomnedrustning p\u00e5 den koreanske halv\u00f8ya. Siden har prosessen stagnert mens de krangler om hva atomnedrustning betyr. \u2013 Jeg er klar til \u00e5 sette meg ned med USAs president n\u00e5r som helst i framtiden og gj\u00f8re alle mulige anstrengelser for et resultat som \u00f8nskes velkommen av det internasjonale samfunnet, sa han i talen. Men han krever samtidig at USA og S\u00f8r-Korea avslutter for godt sine felles milit\u00e6r\u00f8velser som han sier skaper spenning. \u00d8velsene har stort sett ikke v\u00e6rt holdt siden toppm\u00f8tet."}
{"title": "Kl\u00e6bo smadret konkurrentene og tok tilbake ledertr\u00f8yen", "text": "Johannes H\u00f8sflot Kl\u00e6bo vant prologen, han vant kvartfinaleheatet, semifinaleheatet, og selvsagt var han ogs\u00e5 usl\u00e5elig i selve finalen av sprinten i Val M\u00fcstair i Sveits. \u2013 Det var en perfekt start p\u00e5 \u00e5ret, s\u00e5 jeg kan si at jeg har rundet 2019 allerede. Jeg er forn\u00f8yd, sa Kl\u00e6bo til TV 2 etter seieren som sendte ham inn i ledertr\u00f8ya. Debutanten leder n\u00e5 Tour de Ski med tolv sekunder p\u00e5 Sergej Ustjugov. Aleksandr Bolsjunov er 25,1 sekunder bak p\u00e5 tredjeplass, mens Emil Iversen og Sindre Bj\u00f8rnestad Skar ligger p\u00e5 de to plassene bak. Slik gikk det i kvinneklassen: Norsk opptur da Nilsson utklasset konkurrentene Russiske Sergej Ustjugov er en av favorittene til \u00e5 vinne hele konkurransen, og tok teten ut p\u00e5 f\u00f8rste runde. F\u00f8rst i den bratte bakken like f\u00f8r stadion slo Kl\u00e6bo til og bare italienske Federico Pellegrino klarte \u00e5 holde noenlunde f\u00f8lge. P\u00e5 oppl\u00f8pet hadde tr\u00f8nderen ti meters forsprang, og vant i overlegen stil. Italienske Federico Pellegrino ble nummer to, 2,35 sekunder bak Kl\u00e6bo. Sergej Ustjugov ble nummer tre. \u2013 Pellegrino kunne ikke gjort noe som helst med Kl\u00e6bo selv om han hadde fem staver. Kl\u00e6bo vinner p\u00e5 \u00e5rets f\u00f8rste dag, sa kommentator Marius Skjelb\u00e6k p\u00e5 TV 2. Richard Sagen Kl\u00e6bo selv var forn\u00f8yd med \u00e5 ro i land sin andre etappeseier p\u00e5 tre fors\u00f8k i sin debut-tour. \u2013 Det var t\u00f8ft. Jeg var veldig sliten etter kvartfinalen. Det kom seg og semifinalen var rotete. I finalen var jeg veldig glad for at Ustjugov dro til. Da fikk jeg det litt som jeg ville, og jeg slapp \u00e5 gj\u00f8re all jobben selv, sa Kl\u00e6bo. Flere var kritisk til l\u00f8ypeprofilen p\u00e5 sprinten, men Kl\u00e6bo selv synes det var morsomt, selv om han var stiv i det han kj\u00f8rte over kuplene for siste gang. \u2013 Jeg synes det er kult at det var en slik l\u00f8ype, det blir et moment ekstra. Men det var mange som var stiv der. Det var noen utfordringer, spesielt fra toppen og ned. De to svingene er ganske krass, s\u00e5 det gjaldt \u00e5 st\u00e5 p\u00e5, sa Kl\u00e6bo til norsk presse etter rennet. Fikk du med deg denne? For tre uker siden tvilte han p\u00e5 om han skulle v\u00e6re med. N\u00e5 g\u00e5r Kl\u00e6bo for \u00e5 vinne"}
{"title": "Kl\u00e6bo suverent best i prologen", "text": "Johannes H\u00f8sflot Kl\u00e6bo var som ventet suverent best i prologen p\u00e5 sprinten i Val M\u00fcstair i Sveits. Tr\u00f8nderen var hele 1,71 sekunder foran Emil Iversen, som tok andreplassen. Tiden i m\u00e5l var 3:04.69. Kl\u00e6bo behersket kulene og hoppet sprintl\u00f8ypen serverte perfekt, og det var ikke langt unna at han tok igjen Andrej Melnitsjenko som gikk ut p\u00e5 startnummeret f\u00f8r. Kl\u00e6bo ligger p\u00e5 tredjeplass i Touren sammenlagt, og med den gode prologtiden tok han ogs\u00e5 et jafs p\u00e5 distansen opp til russiske Aleksandr Bolsjunov og Sergej Ustjugov i sammendraget. Han tok over fire sekunder p\u00e5 Ustjugov, og over 7,4 sekunder p\u00e5 Bolsjunov. Dersom han vinner finalen, vil han f\u00e5 viktige bonussekunder, og kan ta tilbake ledelsen. Richard Sagen"}
{"title": "Kort sagt, onsdag 2. januar", "text": "Carl I. Hagens innlegg 18. desember kan kalles frekk og kynisk spredning av Kreml-propaganda. Russlands interesser ble fremstilt s\u00e5 intens at det like gjerne kunne ha v\u00e6rt redigert direkte fra Kreml. Hagen mister fullstendig troverdighet med sine historiel\u00f8se p\u00e5stander. Kjenner Hagen i det hele tatt til de historiske fakta om at alle annekteringer i Europa faktisk var begynnelsen p\u00e5 b\u00e5de f\u00f8rste og andre verdenskrig? 3rd-party-bio Det er vanskelig \u00e5 forst\u00e5 at en politiker som \u00f8nsker fred, samtidig st\u00f8tter landet som angrep et suverent Ukraina. Dette er det samme Russland som annekterer, st\u00f8ttet Assad-regimet med v\u00e5pen og separatister i \u00d8st-Ukraina. Jeg l\u00e6rer skolebarn at de store og sterke ikke kan banke og mishandle de sm\u00e5 og svake. I Hagens artikkel l\u00e6rer man at det er helt greit \u00e5 annektere (stjele), at krig er helt greit. Alt fordi han \u00f8nsker fred. Slike utspill krenker de menneskene som reiste seg mot et korrumpert og r\u00e5ttent regime. Kateryna G. Pedersen, adjunkt med opprykk, ukrainer"}
{"title": "Kristoffersen sjansel\u00f8s p\u00e5 blek norsk dag i Holmenkollen", "text": "HOLMENKOLLEN: Kun tre norske l\u00f8pere stilte til start i nytt\u00e5rsrennet i Holmenkollen tirsdag ettermiddag. Etter \u00e5ttendedelsfinalen var det ingen igjen. \u2013 Det var bedre enn i fjor. Det var n\u00e6rme. Men jeg gjorde en feil p\u00e5 midten og da var det gjort, sa Henrik Kristoffersen (24) Han fikk det t\u00f8ft mot svenske Mattias Hargin, da han tapte med 0,2 sekund i f\u00f8rste omgang. Kristoffersen, som aldri har kommet seg til kvartfinalen i en slik konkurranse, fikk ikke mer fart p\u00e5 skiene i andre omgang heller, og r\u00f8k ut med 26 hundredelssekunder mot svensken. Et lite lysglimt for Kristoffersen var at verdenscup- og slal\u00e5mcupleder Marcel Hirscher r\u00f8k i kvartfinalen da han hektet i en port duell med Dave Ryding. \u2013 Det passer meg fint egentlig, sa Kristoffersen til NRK. Kristoffersen avsl\u00f8rer til kanalen at han hektet armen i den ene porten i andre omgang, men tross \u00e5ttendedels-tapet, var 24-\u00e5ringen godt forn\u00f8yd med prestasjonen. \u2013 Jeg synes jeg kj\u00f8rer mye bedre i \u00e5r enn i fjor, i alle fall med bokseteknikken, sier han."}
{"title": "Kunstneren Dagfinn Bakke er d\u00f8d", "text": "Familien opplyser at Bakke d\u00f8de 1. nytt\u00e5rsdag, if\u00f8lge Lofotposten. Han var fra 1956 til 1992 tegner for avisen. Bakke er ogs\u00e5 kjent for \u00e5 ha illustrert samtlige av Arthur Arntzens Oluf-b\u00f8ker. Han har hatt flere separatutstillinger b\u00e5de i Norge og i utlandet, og er innkj\u00f8pt av blant annet Nasjonalgalleriet. 3rd-party-bio Dagfinn Bakke vokste opp i L\u00f8dingen og bodde og arbeidet i Svolv\u00e6r, der Galleri Dagfinn Bakke ligger. \u00abDagfinn har malt sitt siste bilde, \u00abVinternatt\u00bb. Det gjorde han i oktober. Den f\u00f8rste morgenen i det nye \u00e5ret sovnet han fredfullt inn p\u00e5 Byparken omsorgssenter i Svolv\u00e6r. Bakke ble 85 \u00e5r gammel. De siste \u00e5rene har han optimistisk fortsatt \u00e5 skape kunst og fornye seg, til tross for kreftsykdommen. Vi minnes familiemannen og kunstneren med stor kj\u00e6rlighet, og vi driver galleriet videre i hans \u00e5nd\u00bb, skriver familien p\u00e5 galleriets Facebook-side."}
{"title": "Kvinne funnet d\u00f8d etter brann i Haugesund \u2013 mann siktet for drap", "text": "En mann i 50-\u00e5rene er p\u00e5grepet etter brannen og siktet for drap p\u00e5 kvinnen. \u2013 Det er omstendigheter p\u00e5 stedet som gj\u00f8r at politiet mener at kvinnen er utsatt for en kriminell handling, opplyste politiadvokat Marte Engesli Lysaker p\u00e5 en pressekonferanse klokken 12 p\u00e5 politihuset, if\u00f8lge Haugesunds Avis. If\u00f8lge Lysaker er mannen ikke kjent for politiet fra tidligere. Mannen er norsk statsborger. \u2013 Han er siktet for drap og forel\u00f8pige opplysninger tyder p\u00e5 at det er en relasjon mellom siktede og avd\u00f8de, sier Lysaker til Haugesunds Avis. \u2013 Vi h\u00e5per \u00e5 f\u00e5 til et f\u00f8rste avh\u00f8r i l\u00f8pet av dagen. Mannen vil bli begj\u00e6rt varetektsfengslet i l\u00f8pet av dagen, sier Lysaker. I en tekstmelding til Aftenposten skriver mannens forsvarer, Erik Lea, at han ikke vil gi en eventuell kommentar f\u00f8r hans klient er avh\u00f8rt. Kjell Bua / NTB scanpix"}
{"title": "Lei start p\u00e5 2019: \u2013 Ble kortere dag enn jeg hadde h\u00e5pet", "text": "Tiden 3.45,2 var ikke god nok for Troms\u00f8-l\u00f8peren til \u00e5 komme videre fra prologen under sk\u00f8ytesprinten i sveitsiske Val M\u00fcstair. Svendsen var 1,52 sekunder bak tyske Sandra Ringwald som kapret den siste plassen til kvartfinale. \u2013 Det var en kjedelig start p\u00e5 det nye \u00e5ret, men slik er det, dessverre, sier Anna Svendsen p\u00e5 telefon fra Sveits."}
{"title": "Lingard roser Solskj\u00e6rs innflytelse: \u2013 Han er veldig spesiell for denne klubben", "text": "Jesse Lingard har spilt samtlige av Manchester Uniteds tre kamper under Ole Gunnar Solskj\u00e6r. Han peker p\u00e5 nordmannens kommunikasjonsevner som en suksessfaktor. \u2013 Han er veldig bra. Han er flink p\u00e5 tomannsh\u00e5nd med spillerne og flink til \u00e5 f\u00e5 det beste ut av oss. Han snakker alltid med oss og sier hva vi skal gj\u00f8re, sier Lingard til Manchester Evening News. Han roser ogs\u00e5 Solskj\u00e6rs bidrag i garderoben og i spillerm\u00f8ter. Han legger ikke skjul p\u00e5 at det er stor forskjell fra Jos\u00e9 Mourinhos tid. \u2013 Det handler om mentaliteten. Ole har sagt til oss at vi skal starte sterkt, presse motstanderen og s\u00f8rge for at vi ikke havner p\u00e5 etterskudd. Han sier at de f\u00f8rste 15-20 minuttene kan avgj\u00f8re en kamp, sier Lingard. Les Lars Tj\u00e6rn\u00e5s\u2019 analyse: \u00abSolskj\u00e6r har ikke rukket \u00e5 gj\u00f8re mange endringer i Manchester United. Men de f\u00e5 han har gjort, har v\u00e6rt avgj\u00f8rende.\u00bb Jon Super, AP / NTB scanpix"}
{"title": "Mann drepte seks og deretter seg selv under nytt\u00e5rsfest i Thailand", "text": "Mannen, identifisert som 41 \u00e5r gamle Sucheep Sornsung, kom til sitt hjem i den s\u00f8rlige provinsen Chumporn like etter midnatt nytt\u00e5rsaften. Da s\u00e5 han sin kones familie feire h\u00f8ytiden utenfor huset. Etter en krangel skj\u00f8t han dem ned. To av de drepte var hans egne barn p\u00e5 henholdsvis 6 og 9 \u00e5r, if\u00f8lge politisjef Pongwut Pongsri i Chumporn. 33 \u00e5r gamle Tinnakorn Onmuk var den eneste som overlevde angrepet. If\u00f8lge ham var Sucheep sv\u00e6rt full, og skal f\u00f8r han skj\u00f8t ha ropt \u00abingen i denne familien setter pris p\u00e5 meg, selv om jeg har hjulpet til med alt mulig. La oss bare bli ferdige med dette\u00bb. Tinnakorn ble ogs\u00e5 skutt, men overlevde if\u00f8lge politiet fordi han latet som han var d\u00f8d for \u00e5 unng\u00e5 \u00e5 bli skutt igjen. Sucheeps kone var p\u00e5 jobb i en annen provins og kom ikke hjem for \u00e5 feire nytt\u00e5rsaften. Sucheep ble if\u00f8lge politiet l\u00f8slatt fra fengsel i november etter \u00e5 ha sonet en tre\u00e5rig dom for drapsfors\u00f8k. Han hadde lenge hatt en p\u00e5g\u00e5ende feide med sin kones familie og har ogs\u00e5 tidligere truet med \u00e5 drepe dem. Thailand er et av landene i Asia med det h\u00f8yeste antallet v\u00e5penrelaterte lovbrudd, if\u00f8lge en unders\u00f8kelse publisert av University of Washington i 2016."}
{"title": "Mann p\u00e5grepet for brannstiftelse p\u00e5 Sira i Flekkefjord", "text": "Mannen ble p\u00e5truffet i n\u00e6rheten og sa at han han har tent p\u00e5 huset. Han har ingen relasjon til huset han sier han har tent p\u00e5, sier operasjonsleder John Repstad i Agder politidistrikt til NTB. Mannen skal avh\u00f8res i l\u00f8pet av dagen. Meldingen om brannen kom inn til n\u00f8detatene klokken 3.43. Huset ble totalskadd i brannen. \u2013 Huset var fullstendig overtent da vi kom fram, og er n\u00e5 totalt nedbrent, sier innsatsleder Kjetil Presterud ved Flekkefjord brann og redning til Stavanager Aftenblad tirsdag morgen. Kort etter at brannvesenet hadde kontroll p\u00e5 brannen s\u00e5 de at det brant i et nabohus 200 meter unna. \u2013 Det var en voldsom vind p\u00e5 brannstedet, og gnistregnet sto fra den f\u00f8rste brannen. Flammene hadde tatt tak i takkonstruksjonen p\u00e5 det andre huset f\u00f8r vi greide \u00e5 slokke der ogs\u00e5, sier Presterud. Det var ikke folk i det andre huset heller, if\u00f8lge brannmannskapene. Flere andre nabohus ble evakuert under slokkearbeidet."}
{"title": "Mann skadet under avfyring av gev\u00e6r", "text": "Mannen er innlagt p\u00e5 Ullev\u00e5l i Oslo dit han ble fl\u00f8yet med luftambulanse etter ulykken. If\u00f8lge politiet var det et antikt v\u00e5pen som skulle avfyres. Trolig har kammeret p\u00e5 v\u00e5penet eksplodert. Politiet fikk melding om hendelsen i Svarstad i Larvik kommune fem minutter inn i det nye \u00e5ret. \u2013 Dette fremst\u00e5r som et uhell. Det skulle fyres av en salutt i forbindelse med nytt\u00e5rsfeiringen. S\u00e5 har det skjedd en feil, og en eksplosjon i kammeret har f\u00f8rt til at mannen har f\u00e5tt skader i h\u00e5nden, sier operasjonsleder Rune Hunshamar i S\u00f8r\u00f8st politidistrikt til NTB. Operasjonslederen sier det ikke var noe prosjektil i v\u00e5penet da uhellet skjedde."}
{"title": "Mener Kl\u00e6bo m\u00e5 stoppes med skitne triks i VM - slik svarer favoritten p\u00e5 \u00abtrusselen\u00bb", "text": "VAL M\u00dcSTAIR: \u2013 Jeg skal pr\u00f8ve \u00e5 gi ham kamp der, men p\u00e5 sk\u00f8ytesprint er han raskere enn meg. Skal jeg sl\u00e5 ham i VM, m\u00e5 jeg ha medvind, sier Iversen etter \u00e5 ha blitt parkert av Kl\u00e6bo i Val M\u00fcstair. Federico Pellegrino og Sergej Ustjugov fylte pallen, mens ogs\u00e5 Richard Jouve kom seg inn foran Emil Iversen og Sindre Bj\u00f8rnestad Skar i finalen. P\u00e5 direkte sp\u00f8rsm\u00e5l om noen kan ta Kl\u00e6bo i VM-sprinten i Seefeld om en dr\u00f8y m\u00e5ned, svarer det andre tr\u00f8nderh\u00e5pet med glimt i \u00f8yet. Fredrik Varfjell / BILDBYR\u00c5N NORWAY \u2013 Det g\u00e5r an. Man kan jo pr\u00f8ve \u00e5 knekke staven hans! Calle (Halfvarsson) kan pr\u00f8ve \u00e5 hjelpe oss, hvis vi betaler, sier Iversen. \u2013 Innsamling av p\u00e6ng n\u00e5, s\u00e5 skal vi f\u00f8re over til Sverige, sa Iversen til stor latter fra det norske pressekorpset. Og slik svarer Kl\u00e6bo selv p\u00e5 \u00abtruslene\u00bb om skitne triks: \u2013 Jeg vet ikke hvor mye Calle tar for slike ting. Det er det som er sp\u00f8rsm\u00e5let, s\u00e5 vi f\u00e5r se hvor mye Iversen legger p\u00e5 bordet, sier Kl\u00e6bo. Slik gikk det i Tour de Ski 1. nytt\u00e5rsdag: Kl\u00e6bo smadret konkurrentene og tok tilbake sammenlagtledelsen Stina Nilsson fullstendig overlegen - men likevel ble det norsk opptur"}
{"title": "Mowinckel snart VM-klar: \u2013 Jeg m\u00e5 fikse noen sm\u00e5ting for at formen skal falle p\u00e5 plass igjen", "text": "I parallellslal\u00e5mrennet i Holmenkollen f\u00f8rste nytt\u00e5rsdag, ble det exit allerede i \u00e5ttendedelsfinalen mot verdensener Mikaela Shiffrin. Dette var Mowinckels f\u00f8rste verdenscuprenn p\u00e5 norsk sn\u00f8, og 26-\u00e5ringen skulle nok helst sett at det var noen andre hun m\u00f8tte i den f\u00f8rste runden av rennet. I den f\u00f8rste av to dueller ledet Mowinckel en periode, men amerikanske Shiffrin satte opp farten og krysset m\u00e5lstreken elleve hundredeler foran Mowinckel."}
{"title": "Ni skadet da mann med vilje kj\u00f8rte inn i folkemengde i Tokyo", "text": "Folkemengden feiret nytt\u00e5r i motedistriktet Harajaku da en 21 \u00e5r gammel mann styrte rett p\u00e5 dem noen minutter over midnatt. If\u00f8lge kringkastingen NHK har mannen sagt til politiet at han gjorde det for \u00e5 uttrykke motstand mot d\u00f8dsstraffen som Japan fortsatt har. En student ble alvorlig skadd i ulykken og er lagt p\u00e5 operasjonsbordet, mens de \u00f8vrige \u00e5tte slapp fra det med mindre skader. Takeshita-gata var stengt for biler under nytt\u00e5rsfeiringen. Til daglig er den full av mindre butikker og regnes for \u00e5 v\u00e6re et senter for ungdomskulturen og moteindustrien i Japan, der titusener av turister kommer hver dag."}
{"title": "Norsk opptur da Nilsson utklasset konkurrentene", "text": "Som ventet knuste Stina Nilsson alt og alle i tirsdagens sprintfinale i Tour de Ski. Ingen av de tre norske finalistene kunne gj\u00f8re noe med svensken, som likevel ikke \u00f8dela en norsk solskinnsdag i Sveits. De norske jentene ble nummer fire, fem og seks. \u2013 \u00c5 g\u00e5 fra null i finalen til tre i finalen, det m\u00e5 v\u00e6re positivt. Selv om vi ikke hadde noen p\u00e5 pallen, oppsummerte Caspersen Falla til TV 2. Slik gikk det i herreklassen: Kl\u00e6bo smadret resten av feltet og tok tilbake ledertr\u00f8yen"}
{"title": "Ny jobb i \u00e5r? \u00c5tte tips kan v\u00e6re avgj\u00f8rende.", "text": "Et nytt \u00e5r st\u00e5r for tur, og kanskje har du ambisjoner om \u00e5 g\u00e5 nye veier eller klatre p\u00e5 karrierestigen i 2019? Er du lei av den gamle jobben eller rett og slett bare trenger nye utfordringer, er det ingen grunn til ikke \u00e5 fors\u00f8ke noe nytt."}
{"title": "Nytt\u00e5rsaften utfordret den f\u00f8rste demokraten Trump. Her er hennes antatte fremste konkurrenter i kampen om \u00e5 bli partiets presidentkandidat.", "text": "Mandag kunngjorde senatoren Elizabeth Warren (69) at hun stiller som kandidat for demokratene i nominasjonsvalget til det amerikanske presidentvalget i 2020. Dermed utfordrer hun president Donald Trump foran valget om litt i underkant av to \u00e5r. Republikanerne beholdt kontrollen over Senatet, men demokratene tok kontroll over Representantenes hus i kongressvalget i november. Og n\u00e5 vil mange sentrale demokrater bygge videre p\u00e5 entusiasmen fra h\u00f8sten. Den vil de bruke den til \u00e5 skyve Trump ut av det ovale kontor. Men det demokratiske partiet har ingen klar presidentkandidat, og det er nevnt i amerikanske medier at s\u00e5 mange som 20 personer vurderer \u00e5 kaste seg inn i nominasjonskampen."}
{"title": "Nytt\u00e5rsbarn i T\u00f8nsberg og Elverum", "text": "En ringerunde blant landets f\u00f8deavdelinger viser at minst fem barn fikk sitt f\u00f8rste glimt av verden i l\u00f8pet av \u00e5rets f\u00f8rste time. Aller f\u00f8rst ute var alts\u00e5 T\u00f8nsberg og Elverum, som tok imot hvert sitt nytt\u00e5rsbarn samtidig. I Elverum var to jordm\u00f8dre i sving da en ny verdensborger ble f\u00f8dt, og det satte en ekstra spiss p\u00e5 fjor\u00e5rets siste og \u00e5rets f\u00f8rste nattevakt. Beatrice Mapendo og Dunia Safari ble foreldre til Dominic Samuel. \u2013 Jeg takker Gud, sier Mapendo til \u00d8stlendingen og smiler. Hun og Safari er kongolesiske flyktninger. \u2013 Det er veldig stas \u00e5 ta imot \u00e5rets nytt\u00e5rsbarn. Da var det god stemning p\u00e5 f\u00f8destuen midt under rakettregnet, sier jordmor Mona \u00d8verby Myhre, som var p\u00e5 jobb sammen med forl\u00f8sende jordmor Eldri Sperstad."}
{"title": "Oslo har i underkant av 3000 gater. Per Johansen (75) har g\u00e5tt dem alle.", "text": "L\u00f8rdag 29. desember 2018 st\u00e5r en gruppe mennesker nederst i gaten Enerhaugkleiva p\u00e5 Gr\u00f8nland i bydel Gamle Oslo. Slekt og venner har tatt turen for \u00e5 f\u00f8lge Per Johansens siste spasertur i det som har v\u00e6rt hans store prosjekt de siste \u00e5rene: \u00e5 g\u00e5 alle Oslos gater. \u2013 Da jeg pensjonerte meg, bestemte jeg meg for \u00e5 g\u00e5 hver eneste vei og hver eneste gate i Oslo fra begynnelse til slutt. N\u00e5, etter \u00e5tte \u00e5r, har jeg gjennomf\u00f8rt m\u00e5let mitt, sier Johansen. Privat"}
{"title": "Over 30 drept i angrep mot landsby i Mali", "text": "\u00d8yenvitner og andre kilder forteller at det var jegere fra dogon-folket som angrep en landsby som tilh\u00f8rer nomadefolket fulani. Motsetningene mellom de ulike etniske gruppene i landet har \u00f8kt den siste tiden. Bakgrunnen er beskyldninger om at nomadene lar sine dyr beite p\u00e5 \u00e5krene til jegerfolket samt konflikter om tilgang til vann og landomr\u00e5der."}
{"title": "Refser idrettstoppens Russland-utsagn: \u2013 Viser at det bare er festtaler", "text": "\u2013 Det viser bare at nulltoleransen de snakker om rundt doping ikke gjelder, det er bare festtaler, sukker Mads Kaggestad. Den tidligere proffsyklisten f\u00f8lger den internasjonale dopingdebatten tett, og han er mildt sagt ikke imponert over hvordan Verdens antidopingbyr\u00e5 (WADA) og Den internasjonale olympiske komit\u00e9 (IOC) starter det nye \u00e5ret. Tirsdag kveld bekreftet WADA at Russlands antidopingbyr\u00e5 (RUSADA) ikke har overholdt fristen for \u00e5 gi innsyn i dopingpr\u00f8ver og tester som er gjort ved laboratoriet i Moskva. Det var ett av de to kravene WADA stilte da de i september, til store reaksjoner, opphevet den russiske utestengelsen. \u2013 Jeg er sv\u00e6rt skuffet over at dataene fra det tidligere Moskva-laboratoriet ikke er blitt overlevert i samsvar med avtalen med WADAs styre i september 2018, sier WADA-president Craig Reedie i en pressemelding. N\u00e5 risikerer russerne igjen \u00e5 bli suspendert fra idretten."}
{"title": "Regjeringsflokene fra A til \u00c5", "text": "\u2013 Det vanskeligste blir at vi m\u00e5 avveie ambisjoner p\u00e5 ulike omr\u00e5der mot hverandre, sier H\u00f8yre-leder Erna Solberg. Hun skal lede regjeringsforhandlingene mellom H\u00f8yre, Frp, Venstre og KrF. De starter 2. januar og finner sted p\u00e5 Gran p\u00e5 Hadeland."}
{"title": "Rekordlavt antall drap i New York", "text": "Dagen f\u00f8r nytt\u00e5rsaften hadde New York-politiet registrert 287 drap, fem f\u00e6rre enn \u00e5ret f\u00f8r. I 1990 ble det registrert hele 2.245 drap. Politiet sier at det ogs\u00e5 er registrert f\u00e6rre skyteepisoder i 2018, og 8 prosent f\u00e6rre tyverier. At drapsraten skulle synke s\u00e5 kraftig, ville v\u00e6re utenkelig for 30 \u00e5r siden, da New York var kjent som USA drapshovedstad. \u2013 For ikke lenge siden hadde folk gitt opp New York. N\u00e5 er byen den tryggeste storbyen i verden, sier professor David Kennedy. Han p\u00e5peker at det ikke er en tilfeldighet. Det er resultatet av flere ti\u00e5rs grundig arbeid med offentlig sikkerhet. New York har i dag f\u00e6rre drap enn for eksempel mye mindre Philadelphia, der politiet har etterforsket 351 drap hittil i \u00e5r. Blant \u00e5rsakene til den lavere drapsraten er godt politiarbeid, der politiet i st\u00f8rre grad enn f\u00f8r fokuserer p\u00e5 dem som mest trolig kan beg\u00e5 drap, et intenst arbeid for \u00e5 fjerne skytev\u00e5pen fra byens gater og satsing p\u00e5 rehabilitering av dem som har sonet ferdig."}
{"title": "Risikerte \u00e5 bli sendt hjem fra Hoppuka etter fiaskorenn \u2013 s\u00e5 slo han kraftig tilbake", "text": "GARMISCH-PARTENKIRCHEN: Mor, far, bestemor og bestefar kommer til det tredje nytt\u00e5rshopprennet, men etter den d\u00e5rlige starten p\u00e5 Hoppuka, var det fare p\u00e5 ferde for familiens skihopper. Granerud kvalifiserte seg ikke til finalen under \u00e5pningsrennet i Oberstdorf og ble veldig skuffet p\u00e5 egne vegne. I nytt\u00e5rshopprennet s\u00e5 han lyset. Askerb\u00f8ringen ble beste norske p\u00e5 9. plass."}
{"title": "Ruud lekte seg til seier p\u00e5 \u00e5rets f\u00f8rste dag", "text": "20-\u00e5ringen fra Snar\u00f8ya vant i to strake sett med sifrene 6-1, 6-3. Det var en tydelig spillesugen Ruud p\u00e5 den australske hardcourten. Kampen var hans f\u00f8rste siden han gikk p\u00e5 sitt tredje strake semifinaletap i slutten av oktober. Ruud fikk en komfortabel reise i f\u00f8rste sett. Da br\u00f8t han to ganger De Greefs serve. Belgieren p\u00e5dro seg ogs\u00e5 umiddelbart et servebrudd i annet sett, men derfra og ut holdt begge serven. Dermed ble det ikke like enkelt for Ruud som i \u00e5pningssettet, men han kontrollerte uansett inn avansementet til 3. runde (\u00e5ttedelsfinale) i turneringen. Nordmannen hadde walkover i f\u00f8rste runde i Adelaide-forstaden. Ruud er for tiden rangert som nummer 112 p\u00e5 verdensrankingen. Tirsdagens motstander ligger p\u00e5 204.-plass. Challengerturneringen i Playford har en total premiesum p\u00e5 vel 80.000 dollar. Det er den eneste konkurransen Ruud spiller f\u00f8r Australian Open. I fjor kvalifiserte han seg til Grand Slam-turneringen for f\u00f8rste gang og tok seg til 2. runde."}
{"title": "Se bildene fra hele verden: 2019 ringes inn", "text": "Klokken 11 norsk tid ble rakettene sendt opp fra de sm\u00e5 \u00f8ystatene i det s\u00f8rlige Stillehavet. Feiringen var imidlertid noe dempet p\u00e5 Kiribati, en av flere stillehavsnasjoner som trues av f\u00f8lgene av den globale oppvarmingen og som i 2018 har st\u00e5tt fremst i kampen mot klimaendringer. En time senere var det New Zealands tur, sammen med Fiji og Tonga, til \u00e5 takke av 2018. I New Zealands st\u00f8rste by Auckland hadde titusenvis av mennesker samlet seg rundt det 328 meter h\u00f8ye Sky Tower for \u00e5 se p\u00e5 fyrverkeriet som ble sendt opp fra toppen av t\u00e5rnet. Sydney er kjent for sitt nytt\u00e5rsfyrverkeri, og sviktet heller ikke denne gang. Minst 1 million mennesker samlet seg for \u00e5 se p\u00e5 at 8,5 tonn fyrverkeri gikk i lufta."}
{"title": "Skudd mot mosk\u00e9 i Malm\u00f6", "text": "Flere personer befant seg inne i moskeen da skuddet ble avfyrt, og de h\u00f8rte et smell. \u2013 De merket ikke skuddet fordi det var fyrverkeri og br\u00e5k utenfor. Men en av dem mente \u00e5 h\u00f8re en forskjell p\u00e5 selve lyden, og etterp\u00e5 oppdaget han at vindusruten var knust og at det satt fast en kule i vindusruten, sier Kareem Lone, talsmann for Mahmoud-moskeen. Politiet ble varslet, og tirsdag morgen kom en tekniker til stedet. Lone sier hendelsen har g\u00e5tt hardt inn p\u00e5 menigheten. \u2013 I morges samlet vi oss for \u00e5 be, b\u00e5de barn, kvinner, ungdommer og voksne, slik at alle fikk vite hva som hadde hendt. Alle er urolige, sier han. Politiet sier tirsdag at de ikke vet hvem som st\u00e5r bak, men etterforsker saken som drapsfors\u00f8k og brudd p\u00e5 v\u00e5penloven. Politiet gransker ogs\u00e5 om det kan dreie seg om hatkriminalitet."}
{"title": "Skuespilleren Nils Utsi er d\u00f8d", "text": "Det er skuespillerens bror som opplyser om d\u00f8dsfallet til iFinnmark. \u2013 Vi har mistet en stor og varm bror, sier Odd-Einar Utsi. Nils Reidar Utsi ble den f\u00f8rste samiske studenten ved skuespillerutdanningen ved Teaterh\u00f8gskolen i Oslo da han kom inn p\u00e5 skolen i 1964. P\u00e5 1970-tallet ble han for alvor kjent i landet for sin rolle i TV-serien Ante, som ble solgt til hele 23 land. TV-serien omhandlet en ung samisk gutt og hans utfordringer med \u00e5 passe inn p\u00e5 en norsk skole i Kautokeino. Sverre Porsanger spilte Ante, og Utsi hadde rollen som hans far. NTB scanpix Senere hadde Utsi ogs\u00e5 sentrale roller i storfilmene \u00abVeiviseren\u00bb (1987) og \u00abKautokeino-oppr\u00f8ret\u00bb (2008), begge regissert av Nils Gaup. Senest i 2017 medvirket Utsi i en mindre rolle i storfilmen \u00abDen 12. mann\u00bb."}
{"title": "Statsministeren brukte Julies ord i nytt\u00e5rstalen", "text": "\u00abJeg f\u00f8ler at mennesker rundt meg bare vil se den \u00abperfekte\u00bb versjonen av meg. Den som aldri har det vondt og som er trygg i alle sine roller\u00bb, skrev Julie til Aftenposten i fjor v\u00e5r. Den da 15 \u00e5r gamle jenta f\u00f8lte hun ikke klarte \u00e5 tekkes alle og leve opp til egne og andres forventninger. \u00ab\u00c5 fremst\u00e5 som perfekt hele tiden, sliter meg ut. Jeg klarer s\u00e5 vidt selv \u00e5 holde kontroll p\u00e5 hvem jeg skal v\u00e6re til ulike tider.\u00bb Les hele Julies innlegg: \u00abAlt jeg skal v\u00e6re, passer ikke sammen\u00bb H\u00e5kon Mosvold Larsen / NTB scanpix Ungdomsskoleeleven fra Bogen i Evenes avsluttet innlegget i Aftenposten med: \u00abDet store sp\u00f8rsm\u00e5let vil st\u00e5 ubesvart: Hva vil egentlig skje om jeg er meg selv fullt ut\u00bb. I \u00e5rets nytt\u00e5rstale tok statsministeren opp psykiske problemer hos unge. Om forventninger, stress og press. \u00abVi burde v\u00e6re mer opptatt av hva som oppleves riktig for oss selv. At vi strekker oss etter v\u00e5re egne m\u00e5l, ikke andres.\u00bb, sa Erna Solberg. Statsministeren mente Julies innlegg beskrev situasjonen godt. \u00abVi kan alle bli for opptatt av hva andre vil si, tro og mene om oss.\u00bb, sa Solberg. Videre kom hun med en tydelig oppfordring til ungdommen: \u00abV\u00e6r stolt n\u00e5r du er deg selv. Sett pris p\u00e5 vennene dine n\u00e5r de er seg selv. Ha gjerne ambisjoner og jobb hardt, men v\u00e6r realistisk og finn tid til venner og familie.\u00bb Les Erna Solbergs nytt\u00e5rstale i sin helhet: \u2013 V\u00e6r stolt n\u00e5r du er deg selv."}
{"title": "Stengte veier over hele landet \u2013 mange fergesamband med redusert kapasitet", "text": "Mens Oslo ligger badet i praktfull nytt\u00e5rssol, er v\u00e6rforholdene sjeldent t\u00f8ffe for bilister som er p\u00e5 vei hjem fra jul- og nytt\u00e5rsfeiring andre steder i landet. N\u00e6r alle fjelloverganger i S\u00f8r-Norge er stengt. \u2013 Det er sv\u00e6rt sjelden vi stenger veien over Dovrefjell. Men n\u00e5 m\u00e5 alle som skal sydover her velge Rv3 over Kvikne, sier trafikkoperat\u00f8r Mari Aarrestad hos Statens vegvesen da Aftenposten snakket med henne. En kollisjon mellom flere biler p\u00e5 riksvei 3 mellom Alvdal og Tynset ved 18-tiden, f\u00f8rte til at ogs\u00e5 denne veien ble stengt. Dermed var alle veier mellom \u00d8stlandet og Midt-Norge stengt i flere timer tirsdag kveld. Fire biler og et vogntog var involvert i kollisjonen, som ikke skal ha medf\u00f8rt personskader. Like f\u00f8r klokken 22 ble imidlertid veien \u00e5pen igjen, etter flere timer med manuell dirigering p\u00e5 et \u00e5pent kj\u00f8refelt."}
{"title": "Stigende d\u00f8dstall etter boligblokk-kollaps", "text": "Redningsmannskapene hadde i utgangspunktet innstilt s\u00f8ket i ruinene i frykt for at resten av boligblokka skulle kollapse, men de grep inn da de h\u00f8rte lyden av spedbarnsgr\u00e5t fra en av de sammenraste leilighetene. Den lille gutten var i live da han ble reddet ut, men tilstanden hans beskrives som \u00abekstremt alvorlig\u00bb. Han har en hodeskade, flere beinbrudd og alvorlig forfrysninger etter \u00e5 ha tilbrakt natt til tirsdag i temperaturer ned mot 27 minusgrader. 37 personer er fortsatt savnet, og h\u00e5pet om \u00e5 finne dem i live svinner hen etter hvert som tiden g\u00e5r og temperaturene synker igjen n\u00e5r det g\u00e5r mot natt til onsdag. \u2013 Spedbarnet ble reddet av at det var godt pakket inn og l\u00e5 i en vugge, sier regionguvern\u00f8r Boris Dubrovskij."}
{"title": "Storbrann i hyttefelt p\u00e5 Voss \u2013 over 50 evakuert", "text": "Brannen oppsto i en bygning med seks leiligheter og ble meldt rundt klokken 4. \u2013 Fire av disse er fullstendig utbrent. Veggen st\u00e5r i de andre to, men det er neppe noe s\u00e6rlig \u00e5 redde der, sier vaktkommand\u00f8r Ronald Drotningsvik ved 110-sentralen i Hordaland til NTB ved 6.30-tiden. \u2013 Det ser derimot ut til at vi har klart \u00e5 redde leilighetene nedenfor og unng\u00e5 spredning dit, sier Drotningsvik. \u2013 Det er store styrker i sving, og rundt 50 personer er evakuert. Det er ogs\u00e5 mye r\u00f8yk i omr\u00e5det, s\u00e5 det tar nok noen timer f\u00f8r noen kan komme inn igjen, opplyser vaktkommand\u00f8ren. Det er ikke kommet meldinger om alvorlige personskader i forbindelse med brannen, men Drotningsvik sier en del personer er sendt til legevakt for sjekk, trolig etter \u00e5 ha f\u00e5tt i seg r\u00f8yk. Store styrker fra Voss, Granvin og Dale er satt inn i slukkingsarbeidet p\u00e5 Voss. Alle som var i leilighetene, skal ha kommet seg ut, sier Drotningsvik. 14 \u2013 15 leiligheter i rekken nedenfor den som brenner, ble evakuert. If\u00f8lge politiet skal brannen ha startet p\u00e5 et hustak, men dette er ikke avklart. Politiet: Aldri sett maken til god oppf\u00f8rsel p\u00e5 R\u00e5dhusplassen i Oslo"}
{"title": "To ulver skutt i Trysil \u2013 jakten avsluttet", "text": "Aktivistgruppen \u00abHunt Saboteurs Sweden\u00bb fors\u00f8kte \u00e5 stanse jakten tirsdag, men ble bortvist fra kommunen, sier talsperson for jaktlaget, Ole Martin Norderhaug, til NRK. Norderhaug opplyser til VG ved 12-tiden at ulvejakten er avsluttet. \u2013 Vi har hatt en mistanke lenge om at det kanskje bare er to dyr og et den tredje har beveget seg ut av omr\u00e5det, man har ikke sett sporene etter tre stykker. Hvis det dukker opp et nytt dyr som sannsynligvis tilh\u00f8rer denne flokken, vil jakten gjenopptas, sier han."}
{"title": "T\u00f8ff avgj\u00f8relse for Chris Froome: Ofrer prestisjefylt ritt", "text": "Chris Froome satser i \u00e5r ekstra hardt p\u00e5 Tour de France. Briten velger derfor \u00e5 ofre sitt tittelforsvar i Giro d'Italia. Sky-stjernen innr\u00f8mmer at det ikke har v\u00e6rt en enkel avgj\u00f8relse \u00e5 sette strek over sesongens f\u00f8rste Grand Tour-ritt. \u2013 Jeg fikk noen helt utrolige minner der i fjor, men for meg er Tour de France hovedm\u00e5let. Da er det bedre \u00e5 st\u00e5 over Giro d'Italia i 2019, sier Froome. 33-\u00e5ringen dr\u00f8mmer om \u00e5 bli den femte rytteren gjennom historien som vinner Tour de France fem ganger. Lance Armstrong tok i sin tid sju titler, men ble senere fratatt samtlige av dem etter \u00e5 ha havnet i dopingklistret. \u2013 Jeg er kommet til et punkt i karrieren der jeg m\u00e5 starte \u00e5 tenke p\u00e5 hva slags etterm\u00e6le jeg vil ha. \u00c5 kunne vinne Tour de France fem ganger og komme p\u00e5 en eksklusiv liste vil v\u00e6re enormt stort for meg, sier Froome. Giroen starter 11. mai og varer til 2. juni. Froome vant fjor\u00e5rets utgave foran Tom Dumoulin. Ogs\u00e5 Geraint Thomas har Tour de France som sesongens st\u00f8rste h\u00f8ydepunkt. Han slo til og vant rittet sist sommer. Ogs\u00e5 der ble Dumoulin nummer to. Thomas skal ogs\u00e5 satse p\u00e5 VM-tempoen p\u00e5 hjemmebane i Yorkshire i september. \u2013 Hovedm\u00e5let mitt er \u00e5 f\u00e5 best mulig resultat i Tour de France. Hadde jeg ikke vunnet touren i 2018, hadde jeg kanskje vurdert Giroen og Vuelta a Espa\u00f1a, men som tittelforsvarer ville det v\u00e6rt trist \u00e5 ikke dra tilbake eller ikke kj\u00f8re touren 100 prosent, sier Sky-rytteren. Tour de France g\u00e5r mellom 6. og 28. juli."}
{"title": "Tom Nordlie om Start-motstanderens bane: \u2013 Du kommer til en parkeringsplass hvis du sammenligner med S\u00f8r Arena", "text": "\u2013 Massasjebenken var i tre fram til sankthans. Vi kj\u00f8pte en ny en p\u00e5 Finn til 2000 kroner, sier Tom Nordlie. Den tidligere Start-treneren ler hjertelig, fullt klar over at hans n\u00e5v\u00e6rende klubb \u2013 Skeid \u2013 ikke har et voldsomt anlegg \u00e5 skryte av."}
{"title": "Tottenham opp p\u00e5 annenplass etter lekestue i Cardiff", "text": "Cardiff City \u2013 Tottenham Hotspur 0 \u2013 3 Harry Kane, Christian Eriksen og Son Heung-min sikret med hver sin scoring tre viktige Tottenham-poeng i medaljekampen i Premier League. Det smakte sv\u00e6rt godt for Mauricio Pochettinos menn etter det tafatte 1-3-tapet hjemme mot Wolverhampton l\u00f8rdag. Seieren gj\u00f8r at London-laget klatrer opp p\u00e5 2.-plass. Der blir det liggende over helgen hvis Manchester City skulle tape tirsdagens storoppgj\u00f8r mot serieleder Liverpool. Cardiff brukte kun to minutter p\u00e5 \u00e5 vise hvorfor bl\u00e5tr\u00f8yene ligger i bunnen. Etter litt klabb og babb endte Sean Morrison opp med \u00e5 pirke ballen i kneet p\u00e5 Kane. Ballen endte i m\u00e5l, og Kane kunne juble for sin 14. scoring for sesongen. Spissen har n\u00e5 scoret mot samtlige Premier League-lag han har m\u00f8tt i karrieren."}
{"title": "Travle f\u00f8rste timer for politiet i 2019", "text": "\u2013 Det har v\u00e6rt en travel natt, men vi har hatt grei kapasitet til \u00e5 h\u00e5ndtere det som har dukket opp. Forskjellen fra en vanlig nattevaktshelg er at det ikke gir seg n\u00e5r utestedene stenger. Det vedvarer hele natten, sier Marita Aune, operasjonsleder i Oslo politidistrikt."}
{"title": "Tre alvorlig skadet i knivangrep i Manchester", "text": "Politiet melder at en mann og en kvinne ble fraktet til sykehus med skader etter angrepet som fant sted p\u00e5 en av perrongene p\u00e5 Victoria-stasjonen like f\u00f8r klokka 21. En politimann er ogs\u00e5 skadd. Stasjonen er avsperret, og gjerningsmannen er p\u00e5grepet. Det er ikke klart om det dreier seg om et terrorangrep. Et vitne sier at han h\u00f8rte gjerningsmannen rope Allah b\u00e5de f\u00f8r og etter at han stakk ned folk rundt seg med en lang kj\u00f8kkenkniv med svart skaft. Vitnet, Sam Slack som jobber i BBC, sa ogs\u00e5 at gjerningsmannen ropte at s\u00e5 lenge Storbritannia fortsatte \u00e5 bombe andre land, ville slik fortsette \u00e5 skje. Slack fortalte at politiet f\u00f8rst brukte elektrosjokkv\u00e5pen og pepperspray mot mannen, og s\u00e5 at seks eller syv politimenn hoppet p\u00e5 ham og skj\u00f8v ham i bakken."}
{"title": "TUILs nye sjef f\u00e5r l\u00e6rerkollega som assistent", "text": "Skjerv\u00f8yv\u00e6ringen Torneus har de siste \u00e5rene v\u00e6rt aktiv b\u00e5de i en spiller- og trenerrolle for 3.-divisjonslaget Skjerv\u00f8y. N\u00e5 er det klart at han blir \u00e5 finne som assistenttrener i TUIL kommende sesong. Etter det iTroms\u00f8 kjenner til skal Torneus v\u00e6re enig med klubben om \u00e5 v\u00e6re Jonathan Hills h\u00f8yre h\u00e5nd, noe Nordlys lanserte som en mulighet f\u00f8r nytt\u00e5r."}
{"title": "Tyrkisk fjernsyn: Opptak viser menn frakte bort Khashoggis likdeler", "text": "Opptaket er fra et overv\u00e5kingskamera og er blitt publisert av fjernsynsstasjonen A Haber. Opptaket viser tre menn som b\u00e6rer fem kofferter og to store svarte bager om bord p\u00e5 en minibuss ved det saudiarabiske konsulatet i Istanbul, og deretter ankommer en garasje ved konsulboligen. Med henvisning til ikke navngitte tyrkiske kilder f\u00e5r A Haber opplyst at Khashoggis parterte kropp var fordelt i koffertene og bagene. Konsulboligen ligger ikke langt unna det saudiarabiske konsulatet der 59 \u00e5r gamle Khashoggi ble drept 2. oktober i fjor. Tyrkiske kilder har tidligere hevdet at Saudi-Arabia sendte et team p\u00e5 15 menn som, etter \u00e5 ha kvalt Khashoggi p\u00e5 konsulatet, parterte ham. Deretter skal likdelene if\u00f8lge meldinger i tyrkiske medier ha blitt l\u00f8st opp i syre. Ingen levninger av Khashoggi er funnet, til tross for s\u00f8k foretatt av tyrkiske myndigheter b\u00e5de p\u00e5 konsulatet og i konsulboligen, samt andre steder. Khashoggi var en regimekritisk journalist som skrev for The Washington Post. Han ble drept p\u00e5 konsulatet i Istanbul da han skulle hente papirer han trengte i forbindelse med et planlagt gifterm\u00e5l med sin tyrkiske forlovede. Saudi-Arabia innr\u00f8mmet etter hvert at han ble drept der, men har avvist p\u00e5stander om at landets kronprins Mohammed bin Salman beordret drapet. Myndighetene i Riyadh har imidlertid sagt at 21 personer er p\u00e5grepet i forbindelse med drapet. Tyrkia har bedt om \u00e5 f\u00e5 utlevert 18 mistenkte, blant dem de 15 fra den antatte d\u00f8dsskvadronen."}
{"title": "Tysk politi: Mann kj\u00f8rte ned fire mennesker med overlegg", "text": "Mercedes-sj\u00e5f\u00f8rens motiv kan ha v\u00e6rt \u00e5 ramme utlendinger, heter det i en uttalelse fra tysk politi tirsdag. Syriske og afghanske statsborgere var blant ofrene. Noen av dem er innlagt p\u00e5 sykehus med alvorlige skader. Det antatte bilangrepet fant sted i sentrum av Bottrop like etter midnatt natt til 1. nytt\u00e5rsdag. Det ble gjort to andre fors\u00f8k p\u00e5 \u00e5 kj\u00f8re ned flere folk, uten at han lyktes, if\u00f8lge politiet. Sj\u00e5f\u00f8ren stakk av fra stedet i retning Essen f\u00f8r han ble stanset av politi og p\u00e5grepet. Mannen kom med uttalelser rettet mot utlendinger da han ble p\u00e5grepet og bilangrepet ser ut til \u00e5 ha skjedd med overlegg, heter det i en uttalelse fra politiet."}
{"title": "Vardy utnyttet Everton-blemme", "text": "Everton - Leicester 0 \u2013 1 I en rotete kamp scoret Vardy vinnerm\u00e5let etter 58 minutters spill. Det kom etter to elendige Everton-involveringer p\u00e5 rappen. F\u00f8rst misset Theo Walcott med en heading, og deretter for\u00e6rte Michael Keane ballen til Ricardo Pereira. Dermed ble det et hav av bakrom for Leicester \u00e5 l\u00f8pe i. Vardy ble spilt fri av Pereira f\u00f8r han kontrollert satte ballen i nettet bak Jordan Pickford. Spissen har n\u00e5 scoret 22 ligam\u00e5l siden Claude Puel ble Leicester-manager. Det er dobbelt s\u00e5 mange som det noen andre i klubben har hatt i samme periode. Everton var n\u00e6r ved \u00e5 f\u00e5 1-1 p\u00e5 overtid, men Kasper Schmeichel kom ut og nektet Cenk Tosun \u00e5 heade ballen i m\u00e5l fra fem meter. Leicester ble reddet av eminent keeperspill. Dermed har Leicester vunnet fem av sine seks siste ligakamper spilt p\u00e5 1. nytt\u00e5rsdag. Den siste endte uavgjort. F\u00f8r pause var Everton det f\u00f8rende laget i en omgang som ikke b\u00f8d p\u00e5 stor kvalitet. N\u00e6rmest scoring var Jonjoe Kenny da han etter 20 minutter sendte en suser i tverrliggeren. Leicester har vunnet tre av sine fire siste Premier League-kamper. Sensasjonsmesteren fra 2016 ligger p\u00e5 7.-plas med 31 poeng, mens Everton er nummer ti med fire poeng mindre. (\u00a9NTB)"}
{"title": "Venezia innf\u00f8rer inngangspenger", "text": "Planene ble annonsert p\u00e5 Twitter av byens borgermester Luigi Brugnaro rett f\u00f8r nytt\u00e5r. Turister kan bli n\u00f8dt til \u00e5 betale opptil 10 euro for \u00e5 bes\u00f8ke byen. Det eksisterer allerede en turistskatt, men denne gjelder bare folk som skal overnatte. If\u00f8lge CNN er dette det mest ekstreme tiltaket for \u00e5 h\u00e5ndtere de n\u00e6rmere 30 millioner turistene som bes\u00f8ker byen hvert \u00e5r. Venezias borgermester sier tiltaket vil gj\u00f8re det lettere \u00e5 h\u00e5ndtere de store folkemengdene og holde byen ren. Han h\u00e5per ogs\u00e5 tiltaket vil forbedre forholdene for de fastboende."}
{"title": "Vi er uenig i Eilertsens p\u00e5stander. Vi trenger en moderne IA-avtale. | Melsom og Heimli", "text": "I en kommentar torsdag 20. desember beskriver Trine Eilertsen IA-arbeidet i lite flatterende ordelag: IA-avtalen er en avtale om borgfred mer enn en avtale som skal f\u00e5 ned sykefrav\u00e6r. Sykefrav\u00e6ret kommer neppe til \u00e5 g\u00e5 s\u00e6rlig mye ned de neste fire \u00e5rene. Og skal vi tro Eilertsen, er det bare kutt i sykel\u00f8nnsordningen som virkelig ville hatt en effekt. Moment Studio / Trond Isaksen"}
{"title": "Vi mennesker er verstinger n\u00e5r det gjelder ondskap. Samtidig er vi den arten som har de beste forutsetninger for \u00e5 unng\u00e5 overgrep | Bj\u00f8rn Grinde", "text": "Ondskap er den mest destruktive egenskapen ved mennesket. For \u00e5 begrense de negative konsekvensene, gjelder det \u00e5 vite hva man er opp mot. Da kan det v\u00e6re nyttig \u00e5 se menneskesinnet i et biologisk perspektiv. Katten leker med musen f\u00f8r den dreper, det gir nyttig trening med tanke p\u00e5 fremtidig fangst. En isbj\u00f8rnhann som kommer over en binne, starter gjerne med \u00e5 drepe binnens unger for s\u00e5 \u00e5 presse seg p\u00e5 seksuelt. 3rd-party-bio Seksualdrift er en sterk drift, ganske enkelt fordi sex er n\u00f8dvendig for \u00e5 bringe genene videre. Det er derfor ikke overraskende at voldtekt er beskrevet hos mange arter. N\u00e5r isbj\u00f8rnen i tillegg dreper ungene, er det fordi binnen da raskere blir klar for et nytt kull. B\u00e5de for katten og bj\u00f8rnen dreier det seg med andre ord om biologisk sett fornuftige handlinger."}
{"title": "Zuccarello avsluttet \u00e5ret med scoring og seier", "text": "Vertene i St. Louis var de f\u00f8rste som fikk nettkjenning, men det tok en halv periode f\u00f8r Ryan O'Reilly s\u00f8rget for 1-0. Deretter gikk det nesten like lang tid f\u00f8r Zuccarello utlignet for Rangers. Nordmannen satte pucken forbi Jake Allen i Blues-m\u00e5let da det sto igjen 20 sekunder f\u00f8r pause. Zuccarello sto umarkert da han fikk en perfekt pasning fra Chris Kreider mens New York-laget var i overtall. I andre periode var det Boo Nieves som var sist p\u00e5 pucken da Rangers gikk i f\u00f8ringen. Det ble det eneste m\u00e5let i den perioden og det siste i kampen, som alts\u00e5 endte 2-1 i Rangers' fav\u00f8r."}
{"title": "\u2013 Dette apparatet kan revolusjonere behandlingen av hjerneslag", "text": "(Bergens Tidende): Det skjer flere ganger ukentlig: Alarmen g\u00e5r p\u00e5 Luftambulansebasen i Bergen. Mistenkt hjerneslag, og pasienten bor s\u00e5 langt unna at helikopteret m\u00e5 rykke ut. I dag handler alt om \u00e5 rushe til sykehuset. F\u00f8r legene kan gi blodproppl\u00f8sende medisin, m\u00e5 pasienten gjennom en r\u00f8ntgenunders\u00f8kelse (CT) for \u00e5 utelukke hjernebl\u00f8dning. Bare hjerneslag som skyldes blodpropp, skal f\u00e5 trombolyse, alts\u00e5 behandling med medikamenter. For de med bl\u00f8dning er medisinen livsfarlig."}
{"title": "\u2013 Jeg f\u00f8lte meg som en dyr vare", "text": "I et m\u00f8rkt rom i en studenthybel i Trondheim ligger Johannes Loftsg\u00e5rd stille i sengen og ser p\u00e5 klokken. Han er redd. Ikke for eksamen eller \u00e5 komme for sent til forelesning. Denne studenten bekymrer seg mest for om han skal klare \u00e5 st\u00e5 opp, for det f\u00e5r han ikke til p\u00e5 egen h\u00e5nd. Og noen ganger kommer hjemmehjelpen for sent. Johannes, som har cerebral parese, fullf\u00f8rte ingen av fagene p\u00e5 NTNU denne h\u00f8sten. Da andre fikk nye venner i fadderuken, festet p\u00e5 Samfundet eller studerte p\u00e5 lesesalen, satt han hjemme p\u00e5 hybelen, alene. \u2013 Det er ingenting galt med hodet mitt, men jeg trenger noen som kan fungere som armene og beina mine, forteller Johannes. 24-\u00e5ringen tok det for gitt at han kom til \u00e5 f\u00e5 innvilget nok timer med Brukerstyrt Personlig Assistent (BPA). \u2013 I etterkant tenker jeg at det var naivt \u00e5 tro det skulle v\u00e6re enkelt, sier Johannes."}
{"title": "19-\u00e5ring d\u00f8mt til seks \u00e5rs fengsel for tre voldtekter", "text": "Dette er i tr\u00e5d med dommen fra Stavanger tingrett som falt i juni i fjor. Han m\u00e5 ogs\u00e5 betale kvinnene 420.000 kroner i oppreisningserstatning. Ogs\u00e5 dette tilsvarer tingrettens kjennelse, if\u00f8lge Stavanger Aftenblad. Den f\u00f8rste voldtekten skjedde i en nedkj\u00f8rsel til en garasje i Stavanger sentrum natt til 20. mai i fjor. 10. august voldtok han ytterligere en kvinne p\u00e5 toalettet p\u00e5 et utested i Stavanger, sl\u00e5r retten fast. Han ble p\u00e5grepet og avh\u00f8rt om disse voldtektene, men ble l\u00f8slatt. Han voldtok s\u00e5 ytterligere en kvinne i forbindelse med en hyttetur i desember samme \u00e5r, if\u00f8lge dommen. Mannen har i retten hevdet at kvinnene samtykket til den seksuelle aktiviteten, noe verken tingretten eller lagmannsretten har trodd p\u00e5."}
{"title": "40 b\u00f8telagt for \u00e5 ha fotografert togulykke", "text": "Seks personer mistet livet og 16 ble skadet i togulykken p\u00e5 Storeb\u00e6ltsbroen i Danmark onsdag morgen. Mange bilister fant frem mobilene sine da de passerte ulykkesstedet, der seks mennesker mistet livet onsdag. Men dansk politi syntes ikke det var i orden og har skrevet ut b\u00f8ter til 40 bilister. Vi har skrevet 40 sager for at bruge mobiltelefon, hvor bilisterne havde travlt med at tage billeder af ulykkesstedet p\u00e5 Storeb\u00e6ltsbroen. Det er S\u00c5 MEGET ikke i orden. Vis nu respekt for de ber\u00f8rte - og overhold i \u00f8vrigt f\u00e6rdselsloven!!! #politidk \u2014 Fyns Politi (@FynsPoliti) January 2, 2019 \u2013 Det er S\u00c5 MEGET ikke i orden. Vis respekt for de ber\u00f8rte og overhold ferdselsloven, skriver Fyn-politiet p\u00e5 Twitter. Seks mennesker omkom i togulykke p\u00e5 Storeb\u00e6ltbroen: \u2013 Vinduene eksploderte. S\u00e5 ble alt svart."}
{"title": "4,2 millioner f\u00e6rre bompasseringer i Oslo og B\u00e6rum", "text": "Nedgangen i det totale antallet passeringer er p\u00e5 3,8 prosent i 2018, og passeringer med s\u00e5kalte fossilbiler har falt med 11,6 millioner siden 2017, viser trafikktallene fra bomselskapet Fjellinjen. Samtidig har antallet passeringer med elbil \u00f8kt med hele 62,8 prosent \u2013 fra 11,7 millioner passeringer i 2017 til 19,1 millioner i 2018. Til sammenligning passerte kun 1,7 millioner nullutslippsbiler bomringene i hovedstadsomr\u00e5det i 2013. Elbilandelen er n\u00e5 p\u00e5 17,6 prosent. Ser man kun p\u00e5 desember, var det totalt 1,7 millioner elbilpasseringer \u2013 en \u00f8kning fra samme m\u00e5ned i 2017 p\u00e5 hele 33,3 prosent."}
{"title": "7 millioner kroner skal gi flere kvalifiserte grunnskolel\u00e6rere", "text": "I en pressemelding opplyser Kunnskapsdepartementet at regjeringen n\u00e5 gir over sju millioner kroner til utvikling av nye ordninger som interesserte l\u00e6rere etter planen skal kunne delta ifra h\u00f8sten 2019. Disse ordningene gjelder l\u00e6rere som har begynt p\u00e5 en l\u00e6rerutdanning, men som ikke har fullf\u00f8rt og dermed ikke oppfyller kravene for tilsetting. Beregninger fra Statistisk sentralbyr\u00e5 (SSB) viser at Norge kan komme til \u00e5 mangle mange grunnskolel\u00e6rere innen 2040. Utdanningsdirektoratet har f\u00e5tt i oppdrag \u00e5 anbefale mulige ordninger som kan skaffe skolen flere kvalifiserte l\u00e6rere, spesielt l\u00e6rere som kan undervise elever i 1. \u2013 4. trinn, der det er d\u00e5rligst rekruttering."}
{"title": "Anna etter bestenotering p\u00e5 distansel\u00f8p: - Forn\u00f8yd med plasseringen tross tung kropp", "text": "Anna Svendsen hadde sett frem til 10-kilometeren i klassisk stil under Tour de Ski, en distanse som passer Troms\u00f8 Skiklubb-l\u00f8peren godt. Svendsen startet friskt og l\u00e5 p\u00e5 en 6. plass etter 2,5 kilometer, men klarte ikke f\u00f8lge en gruppe p\u00e5 \u00e5tte l\u00f8pere som etter hvert dro ifra resten av feltet."}
{"title": "Anna Svendsen avbryter Tour de Ski: \u2013 Tror ikke det er lurt \u00e5 fortsette", "text": "Anna Svendsen (28) leverte en solid prestasjon p\u00e5 dagens 10 kilometer klassisk i dagens Tour de Ski-konkurranse. Likevel velger Troms\u00f8 Skiklubb-l\u00f8peren \u00e5 reise hjem n\u00e5r tre konkurranser fortsatt gjenst\u00e5r. \u2013 Det er en totalvurdering tatt i samr\u00e5d med landslagslegen og trenerne som gj\u00f8r at jeg velger \u00e5 reise hjem. Kroppen var tung i dag i tillegg til at jeg plages med lungene. Det er kjedelig \u00e5 reise hjem og det satt langt inne \u00e5 ta den avgj\u00f8relsen, men jeg tror ikke det er lurt \u00e5 fortsette. Da bryter jeg meg bare ned, og det kommer flere viktige konkurranser fremover, sier Svendsen, vel vitende om at VM i Seefeld starter i februar. Svendsen var ikke langt unna \u00e5 n\u00e5 semifinalen i sprint fri teknikk, og leverte alts\u00e5 en sterk prestasjon p\u00e5 dagens \u00f8velse. 28-\u00e5ringen tar med seg mye positivt fra deltakelsen i sitt f\u00f8rste Tour de Ski. \u2013 Jeg er glad for muligheten og var s\u00e6rlig forn\u00f8yd med det jeg leverte p\u00e5 sprinten, i tillegg til en bra plassering i dag. N\u00e5 skal jeg bare komme meg hjem og hente meg inn igjen til det som kommer, avslutter Anna Svendsen."}
{"title": "Antidopingledere ber om rask WADA-avgj\u00f8relse etter Russlands avtalebrudd", "text": "Tirsdag kveld kom bekreftelsen fra WADA om at Russlands Antidopingbyr\u00e5 (RUSADA) ikke hadde holdt sin del av avtalen med WADA innen nytt\u00e5r. WADA hadde ikke f\u00e5tt tilgang til tidligere data og pr\u00f8ver fra det skandalebefengte antidopinglaboratoriet i Moskva f\u00f8r 2019. At WADA slapp RUSADA inn igjen i varmen etter at byr\u00e5et hadde st\u00e5tt utenfor fellesskapet i tre \u00e5r, var ikke popul\u00e6rt hos WADAs andre medlemsbyr\u00e5er. RUSADA risikerer \u00e5 bli suspendert p\u00e5 nytt, men en avgj\u00f8relse skal etter planen ikke bli tatt f\u00f8r under et WADA-m\u00f8te 14. \u2013 15. januar. S\u00e5 lenge orker ikke antidopinglederne i andre land vente, deriblant Anders Solheim og Antidoping Norge. \u2013 Etter mer enn tre \u00e5r med unders\u00f8kelser, ubesluttsomhet og kompromisser som svar p\u00e5 den verste dopingskandalen i idrettens historie, er tiden moden for \u00e5 vise at ingen individer eller nasjoner er fritatt sine forpliktelser til Verdens Antidopingkode (WADC), heter det i uttalelsen, som er skrevet under av 16 antidopingbyr\u00e5er. \u2013 NADO-ledere b\u00f8nnfaller WADA om \u00e5 bruke sin fulle autoritet og ressurser til \u00e5 fremskynde denne saken, st\u00e5r det videre. Det er forel\u00f8pig ukjent hva konsekvensene for Russland faktisk blir, men i september varslet WADA at en enda strengere suspensjon ville tre i kraft om ikke kravene ble overholdt. Susan Walsh / TT NYHETSBYR\u00c5N USAs antidopingbyr\u00e5 er blant byr\u00e5ene som st\u00e5r bak onsdagens uttalelse. Lederen i USA, Travis Tygart, har kalt hele situasjonen rundt RUSADA en vits. \u2013 Det er en vits og en skamplett for WADA og det globale antidopingsystemet, tordnet USADA-sjefen tirsdag. \u2013 I september fjernet WADA hindringene og gjeninnsatte Russland mot \u00f8nskene til ut\u00f8vere, regjeringer og offentligheten. Samtidig garanterte WADA for at Russland ville overlevere bevisene bak deres statsst\u00f8ttede dopingprogram senest i dag. \u2013 Det er ingen som er overrasket over at denne tidsfristen ble ignorert. Det er p\u00e5 tide at WADA slutter \u00e5 bli lurt av russerne og umiddelbart erkl\u00e6rer at de har etterlevd regelverket, fortsatte Tygart. Australia, \u00d8sterrike, Canada, Danmark, Finland, Frankrike, Tyskland, Irland, Japan, Nederland, New Zealand, Norge, Polen, Singapore, Sverige og USA er landene bak uttalelsen."}
{"title": "Ask\u00f8yv\u00e6ringen er blitt lovet Tour de France-plass, men det er ikke sikkert at laget hans f\u00e5r delta", "text": "Allerede under Tour de France forrige sesong fikk Odd Christian Eiking (24) lovnader om at han skulle f\u00e5 sykle den neste. Etter \u00e5 ha blitt vraket til fjor\u00e5rets utgave, insisterte hans sjef, Hilaire van der Schueren, p\u00e5 at ask\u00f8yv\u00e6ringen var en av lagets beste ryttere og at vrakingen var et engangstilfelle. Men selv med garantier fra sportsdirekt\u00f8ren, er Eikings deltakelse i verdens mest ber\u00f8mte sykkelritt langt fra garantert."}
{"title": "\u00c5tte mennesker omkom i togulykke p\u00e5 Storeb\u00e6ltsbroen: \u2013 Vinduene eksploderte. S\u00e5 ble alt svart.", "text": "Ulykken skjedde da et lyntog, som var p\u00e5 vei fra Aarhus til K\u00f8benhavn, ble truffet av deler fra et m\u00f8tende godstog ved 07.30-tiden. Torsdag morgen oppjusterte politiet i Danmark antall omkomne etter ulykken fra seks til \u00e5tte. De forteller at det har v\u00e6rt vanskelig \u00e5 komme til i s\u00f8kearbeidet i togvraket, og at det er \u00e5rsaken til at tallet de meldte p\u00e5 antall omkomne onsdag ikke var korrekt. Godstoget fraktet trailervogner lastet med \u00f8l. Disse skal ha mistet deler av taket i den kraftige vinden som herjer i omr\u00e5det. \u2013 Man kan se der ute at det ligger en trailer-tilhenger som er veltet eller bl\u00e5st av godstoget. Om den har truffet toget foran eller i siden, vet vi ikke, sier Bo Haaning fra den danske Havarikommissionen. Det var 131 passasjerer og tre ansatte om bord p\u00e5 lyntoget, skriver Politiken."}
{"title": "\u00c5tte nye bompengeprosjekter i 2019", "text": "\u2013 2018 var et dyrt bompenge\u00e5r for bilister og 2019 blir ikke bedre, snarere tvert imot, sier kommunikasjonssjef Camilla Ryste i NAF til P4. I Nedre Glomma-regionen blir det innf\u00f8rt bompenger som en del av bymilj\u00f8pakkene, i tillegg kommer det alts\u00e5 nye bomstasjoner i Oslo og Bergen. Det skal ogs\u00e5 kreves inn bompenger p\u00e5 E18 mellom Tvedestrand og Arendal, E6 mellom Kolomoen og Moelv, E134 i Buskerud, Ryfast i Rogaland, Fylkesvei 17 i Steinkjer, og det innf\u00f8res bompenger i 2019/2020 p\u00e5 E18 mellom Rugtvedt og D\u00f8rdal i Telemark. \u2013 Politikerne vedtar store vei- og kollektivprosjekter, men de prioriterer ikke penger til \u00e5 betale hele regningen, men sender den til dem som er avhengige av bilen i hverdagen, sier Ryste. Samferdselsminister Jon Georg Dale (Frp) forst\u00e5r at folk er frustrert, men sier staten n\u00e5 bruker mer penger p\u00e5 \u00e5 finansiere nye veier og at bompengeandelen har g\u00e5tt ned. Likevel m\u00e5 bilistene betale mer i bompenger i \u00e5r. \u2013 Vi skal bygge mye mer vei og det betyr at det blir noe mer bompenger enkelte steder i landet, men til sjuende og sist betyr det bedre standard p\u00e5 veinettet v\u00e5rt, sier Dale."}
{"title": "Barbie fyller 60 \u00e5r", "text": "60 \u00e5r er g\u00e5tt siden dukken for f\u00f8rste gang fant veien til hyllene under en leket\u00f8ysmesse i New York. To \u00e5r senere ble hennes av og p\u00e5-kj\u00e6reste Ken skapt. De to er oppkalt etter barna til Barbie-skaper Ruth Handler, Barbara og Kenneth. Salget g\u00e5r fortsatt godt, til tross for konkurranse fra dataspill og andre elektroniske leker. Dukken selges i over 150 land. 3rd-party-bio Nathan Baynard, som har ansvaret for markedsf\u00f8ringen av dukken hos Mattel, sier det var Handlers egne barn som inspirerte oppfinnelsen. Datteren Barbara hadde nemlig stort sett babydukker \u00e5 leke med."}
{"title": "Barn f\u00f8des, sex forsvinder i \u00abVi kan godt f\u00e5 barn\u00bb", "text": "Hugh Grants karriere toppede i ti \u00e5r omkring \u00e5rtusindskiftet - fra Four Weddings and a Funeral (1994) over Notting Hill (1999) og About a Boy (2002) til julenyklassikeren Love Actually (2003). Man kan ikke beskylde Grant for at v\u00e6re nogen stor karakterskuespiller, men uanset hvilken rolle han tog, tilf\u00f8jede han den en s\u00e6regen, n\u00f8rdet, lidt kikset og v\u00e6ldig charmerende farve - karakter, med et andet ord. Jeg kom til at t\u00e6nke p\u00e5 Hugh Grant, da jeg i Jan Zahl og Mari Grydelands Vi kan godt f\u00e5 barn l\u00e6ste om Frank H\u00f8st, en s\u00e6regen, n\u00f8rdet, lidt kikset sociologuddannet l\u00e6rer, der er sammen med Erle, som han fandt i forfatternes f\u00f8rste f\u00e6lles roman, Vi kan godt kysse (2004). Hun arbejder i varmluftbranchen - kvikke salgstaler, smarte butiks\u00e5bninger, den slags - og sammen k\u00f8ber de en noget for lille og meget for dyr lejlighed."}
{"title": "Bendtner starter soning torsdag: Slik kan han trene alene", "text": "De siste ukene har Nicklas Bendtner og resten av RBK-spillerne hatt juleferie, og dansken selv har lagt ut flere bilder av seg selv p\u00e5 solferie i sydligere str\u00f8k. Torsdag er imidlertid ferien over. Da starter spissen soningen i K\u00f8benhavn, etter voldsepisoden i fjor h\u00f8st."}
{"title": "Bil havnet i elven \u2013 to kom seg uskadet ut", "text": "En bil har havnet i elven etter en utforkj\u00f8ring p\u00e5 E6 ved Soknedal i Midtre Gauldal kommune, melder Adresseavisen. \u2013 Bilen havnet over autovernet og ned i elven, sier vaktoperat\u00f8r Roger Gjersvold ved 110-sentralen i S\u00f8r-Tr\u00f8ndelag til avisen. Utforkj\u00f8ringen har skjedd p\u00e5 E6 cirka 4 kilometer nord for Soknedal sentrum, melder politiet. Per Annar Holm To personer satt i bilen f\u00f8r den havnet med fronten i elven. Begge er ute av bilen og i sikkerhet, melder politiet. De har kommet seg ut ved hjelp av folk p\u00e5 stedet. \u2013 To kvinner satt i bilen, og kom seg ut i tide f\u00f8r bilen havnet i elven. De er ikke skadet, men er i sjokk, og blir sendt til legevakt for en sjekk, sier operasjonsleder Arnt Harald Aaslund ved Tr\u00f8ndelag politidistrikt til Adresseavisen. \u2013 Bilen sto med fronten nedi elven. Den er i ferd med \u00e5 bli berget, opplyser han."}
{"title": "Bildrapssiktet sj\u00e5f\u00f8r nekter straffskyld", "text": "Mannen ble avh\u00f8rt av politiet f\u00f8rste gang onsdag og meddelte der at han ikke erkjenner straffskyld etter siktelsen for uaktsomt drap, if\u00f8lge regionlensmann Tormod Hvattum i Nordfjord i Sogn og Fjordane. Han vil ikke utdype ytterligere hva siktede har fortalt i avh\u00f8r. \u2013 Det kan bli aktuelt med flere avh\u00f8r av siktede, skriver Hvattum i en pressemelding. 63 \u00e5r gamle Anne Elise S\u00e6thre og 57 \u00e5r gamle Marit Johanne R\u00f8ed Sundal ble p\u00e5kj\u00f8rt og d\u00f8de da de torsdag i romjulen var ute p\u00e5 en kveldstur p\u00e5 en gangvei langs riksvei 15 mellom Nordfjordeid og M\u00e5l\u00f8y i Eid kommune i Nordfjord. Det var trolig ikke vitner til selve ulykken, men politiet er ferdig med avh\u00f8r av vitnene som kom til stedet rett etter at den hadde funnet sted. Politiet venter p\u00e5 svar fra de pr\u00f8vene som er tatt av siktede, og har heller ikke mottatt rapporter fra de tekniske unders\u00f8kelsene som er foretatt."}
{"title": "By\u00e5sen er berget", "text": "Det bekrefter klubben overfor Adresseavisen. \u2013 Jeg er forn\u00f8yd med at vi er kommet i m\u00e5l, sier styreleder Otto \u00d8sterlie."}
{"title": "Chelsea henter stortalent fra tysk fotball", "text": "Den ettertraktede Borussia Dortmund-vingen Christian Pulisic (20) havner i Chelsea fra sommeren av. Han er kj\u00f8pt for 633 millioner kroner. Amerikaneren skal spille for Dortmund ut \u00e5rets sesong f\u00f8r han flytter til Stamford Bridge. Det opplyser den tyske klubben p\u00e5 sitt nettsted. Pulisics kontrakt med Dortmund ville g\u00e5tt ut til sommeren. Likevel fikk tyskerne 64 millioner euro, som tilsvarer 633 millioner kroner etter dagens kurs, for 20-\u00e5ringen. \u2013 Det har alltid v\u00e6rt Christians dr\u00f8m \u00e5 spille i Premier League. Derfor var det ikke mulig for oss \u00e5 forlenge kontrakten hans. P\u00e5 bakgrunn av dette, og gitt den korte kontraktsperioden, har vi valgt \u00e5 akseptere et sv\u00e6rt lukrativt tilbud fra Chelsea, sier Dortmunds sportsdirekt\u00f8r Michael Zorc. LEST DENNE? City-stjernen med klar beskjed til Liverpool f\u00f8r toppkampen torsdag"}
{"title": "Chelsea med nytt poengtap p\u00e5 hjemmebane", "text": "Dermed klarte ikke Chelsea \u00e5 opprettholde luken p\u00e5 fem poeng til tabellfemmer Arsenal i kampen om den viktige 4.-plassen. N\u00e5 er det tre poeng som skiller de to byrivalene. Vertene presset febrilsk for \u00e5 f\u00e5 det forl\u00f8sende vinnerm\u00e5let, men gjestene fra den engelske s\u00f8rkysten holdt stand. Det ene poenget var kj\u00e6rkomment for et Southampton-lag som gikk p\u00e5 to tap i det hektiske romjulsprogrammet. For Chelsea var uavgjortresultatet en strek i regningen. Bl\u00e5tr\u00f8yene gikk rett f\u00f8r jul p\u00e5 et overraskende 0-1-tap hjemme mot Leicester. Det var London-lagets f\u00f8rste nederlag p\u00e5 eget gress siden april. I romjulen slo Chelsea tilbake med to strake borteseirer, men feilet onsdag foran egne supportere."}
{"title": "Dansk jernbaneforbund: Lokf\u00f8rere og togpersonalet uten skyld i Storeb\u00e6lt-ulykken", "text": "Politiet har enn\u00e5 ikke identifisert alle omkomne etter togulykken p\u00e5 Storeb\u00e6ltsbroen onsdag morgen. Det melder Fyns politi onsdag kveld. Seks personer mistet livet og 16 ble skadet i togulykken med et lyntog, som var p\u00e5 vei fra Aarhus til K\u00f8benhavn, ble truffet av deler fra et m\u00f8tende godstog ved 07.30-tiden. \u00c5rsaken til Danmarks verste togulykke p\u00e5 30 \u00e5r er trolig at en trailer-tilhenger med tomme \u00f8lflasker som tilsynelatende l\u00f8snet fra godsvognen den sto p\u00e5. Den ble bl\u00e5st inn i et lyntog som kom over Storeb\u00e6ltsbroen i motsatt retning, rapporterer Ekstra Bladet. Seks omkom i togulykke p\u00e5 Storeb\u00e6ltsbroen: \u2013 Vinduene eksploderte. S\u00e5 ble alt svart."}
{"title": "De fleste husstandene har f\u00e5tt tilbake str\u00f8mmen", "text": "De siste dagene har uv\u00e6r og kraftig vind f\u00f8rt til en rekke problemer p\u00e5 Vestlandet, S\u00f8r-Norge og Midt-Norge. Vinden har bl\u00e5st flere tr\u00e6r over veier og str\u00f8mlinjer. Dette har f\u00f8rt til b\u00e5de trafikkproblemer og str\u00f8mbrudd. S\u00e5 mange som 75.000 husstander har v\u00e6rt uten str\u00f8m i l\u00f8pet av de siste to dagene, if\u00f8lge et estimat fra Norges vassdrags- og energidirektorat (NVE). Mange av Eidsiva Energis kunder i Hedmark og Oppland har opplevd str\u00f8mbrudd, og n\u00e6rmere 23.000 av deres kunder har blitt ber\u00f8rt i kortere eller lengre perioder i l\u00f8pet av natt til onsdag. Antallet ber\u00f8rte kunder var redusert til 20 onsdag kveld."}
{"title": "De lever i en jurt midt i Provence: \u2013 Den skulle v\u00e6re midlertidig, men n\u00e5 har vi bodd slik i fire \u00e5r og har ingen planer om endre p\u00e5 det", "text": "VIENS/PROVENCE: \u00c5 leve og bo \u00f8kologisk er viktig for en stor gruppe mennesker p\u00e5 den franske landsbygda. Men det er ikke bare enkelt. Siden Provence er blant de vakreste stedene i Frankrike og et av de viktigste omr\u00e5dene for turisme, er reglene for \u00e5 bo og leve annerledes sv\u00e6rt strenge. Solpanel er for eksempel fortsatt ikke lov. \u00c5rsak: Folk her \u00abbor i et postkort\u00bb. Det er det enkle svaret. Og det tar lang tid \u00e5 f\u00e5 svar om man s\u00f8ker om \u00e5 bygge eller endre p\u00e5 noe. De aller fleste steder er husene bygget i stein, p\u00e5 den gamle teknikken med t\u00f8rrmuring. I p\u00e5vente av \u00e5 f\u00e5 bygge sitt eget hus, fant Serge og Catherine Jossier ut at de m\u00e5tte ha noe midlertidig. Ekteparet fikk \u00abja\u00bb da de ba sin lille landsby Viens om lov til \u00e5 bo i en jurt. En av landsbyens innbyggere har spesialisert seg p\u00e5 \u00e5 lage de karakteristiske teltene brukt p\u00e5 steppene i Mongolia og Georgia."}
{"title": "Dette er v\u00e5rens klassiske h\u00f8ydepunkter | Maren \u00d8rstavik", "text": "Oslo-Filharmonien, Klaus M\u00e4kel\u00e4 og Beethovens niende 4. januar, Oslo Konserthus"}
{"title": "Disse norske profilene kan skifte klubb i vinter", "text": "Det er blitt januar, noe som betyr at overgangsvinduet igjen \u00e5pner for fotballspillere i Europa. Silly Season er i gang for fullt, som ogs\u00e5 p\u00e5virker v\u00e5re norske spillere. Her en oversikt over norske profiler som kan havne i en ny, utenlandsk klubb i vinter. Se n\u00e5r overgangsvinduet er \u00e5pent i aktuelle land i faktaboksen under!"}
{"title": "Disse utstillingene b\u00f8r du se i 2019", "text": "150-\u00e5rsjubileet for Gustav Vigeland f\u00f8dsel skal markers b\u00e5de nasjonalt og lokalt. I Vigeland-museet p\u00e5 Frogner blir det en st\u00f8rre utstilling med den yngre Vigeland. Han var i sine unge \u00e5r mye i Paris, og lot seg inspirere av den franske mesteren Auguste Rodin og flere andre franske billedhuggere. I jubileumsutstillingen Gustav Vigeland og hans franske samtidige er hovedpoenget \u00e5 vise hvordan Vigeland virket i sin samtid. Direkt\u00f8r Jarle Str\u00f8modden h\u00e5per p\u00e5 fornyet interesse for Vigeland, og satser p\u00e5 at de mange som jevnlig bes\u00f8ker Vigelandsparken ogs\u00e5 tar turen innom museet. Ambisjonen er ogs\u00e5 \u00e5 f\u00e5 vist Vigeland i Paris, London og New York etter jubileums\u00e5ret."}
{"title": "D\u00f8d mann funnet i Moss \u2013 etterforskes som mistenkelig d\u00f8dsfall", "text": "Politiet fikk melding om funnet klokken 16.02 onsdag ettermiddag. \u2013 Politiet har v\u00e6rt p\u00e5 en adresse i Moss i forbindelse med funn av en d\u00f8d person. Politiet vurderer d\u00f8dsfallet som mistenkelig. Avd\u00f8de vil bli obdusert for \u00e5 avklare d\u00f8ds\u00e5rsak, og vi har iverksatt etterforskning, sier operasjonsleder Karianne Knudsen i \u00d8st politidistrikt til NTB. Hun vil av hensyn til etterforskningen forel\u00f8pig ikke kommentere hvorfor politiet mener d\u00f8dsfallet er mistenkelig. Mannen har ingen ytre skader som tyder p\u00e5 drap, men funn p\u00e5 stedet gj\u00f8r at politiet ikke kan konkludere med at det er et naturlig d\u00f8dsfall, opplyser innsatsleder Per Olav Tjore til Moss Avis. Avd\u00f8de er en mann i 40-\u00e5rene med utenlandsk opprinnelse, opplyser politiet. Mannen ble funnet av personer som er i den avd\u00f8des omgangskrets, opplyser politiet overfor avisen. Politiet vet ikke hvor lenge mannen har ligget d\u00f8d p\u00e5 stedet. \u2013 Vi har s\u00e5 langt intervjuet de n\u00e6rmeste naboene for \u00e5 h\u00f8re om de har observert noe i l\u00f8pet av alle fridagene som er v\u00e6rt, sier innsatsleder Per Olav Tjore i \u00d8st politidistrikt til avisen. Onsdag kveld var b\u00e5de krimteknikere og vanlige politimannskaper p\u00e5 plass p\u00e5 stedet i Moss. Politiet beskriver funnstedet som \u00abinne i et bygg\u00bb. If\u00f8lge NRK dreier det seg om en bygning som brukes som b\u00e5de garasje og lagerbygning."}
{"title": "Drapssiktet i Haugesund varetektsfengslet i fire uker", "text": "I fengslingsm\u00f8tet onsdag ble mannen varetektsfengslet i fire uker med brev- og bes\u00f8ksforbud, skriver Stavanger Aftenblad. Siktede har samtykket til varetektsfengsling, men deltok ikke selv p\u00e5 m\u00f8tet. \u2013 Han \u00f8nsker ikke \u00e5 m\u00f8te. I tillegg er han innlagt p\u00e5 sykehus. Han er fysisk skadd etter en motorsykkelulykke etter brannen, opplyser siktedes forsvarer, Erik Lea, i en SMS til avisen. Mannen ble utskrevet fra Haugesund sykehus onsdag og overf\u00f8rt til Haugesund fengsel, skriver Haugesunds Avis."}
{"title": "En liten russisk revolusjon", "text": "VAL M\u00dcSTAIR: Russisk idrett har v\u00e6rt i hardt v\u00e6r og er det fortsatt. Nytt\u00e5rsaften skulle russiske myndigheter ha overlevert dopingpr\u00f8ver og materiale fra det omstridte dopinglaboratoriet i Moskva til Verdens antidopingorganisasjon (WADA). Det gjorde de ikke, og n\u00e5 st\u00e5r russiske idrettsut\u00f8vere i fare for nye sanksjoner. Akkurat det tenkte ikke Aleksandr Bolsjunov p\u00e5 da han sto foran norske medier i Val M\u00fcstair p\u00e5 1. nytt\u00e5rsdag - dagen etter sin 22-\u00e5rsdag. Han er kanskje den fremste representanten for den nye b\u00f8lgen av russiske langrennstalenter som baner seg vei inn i verdenstoppen."}
{"title": "Ett av Europas mest korrupte land skal n\u00e5 overta styringen av EU", "text": "I et oppsiktsvekkende intervju med den tyske avisen Welt am Sonntag, kom EU-sjefen Jean-Claude Juncker med f\u00f8lgende velkomsthilsen til Romania: \u2013 Jeg har mine tvil om regjeringen i Bucuresti vil v\u00e6re i stand til \u00e5 lede EUs formannskap p\u00e5 en ordentlig m\u00e5te dette halv\u00e5ret. Geert Vanden Wijngaert / AP/ NTB scanpix"}
{"title": "Falla reiser hjem fra Tour de Ski", "text": "TRONDHEIM/OBERSTDORF: Maiken Caspersen Falla m\u00f8ter ikke til start n\u00e5r resten av kvinnene skal g\u00e5 10 kilometer klassisk fellesstart klokken 12 onsdag. Hun har i samr\u00e5d med st\u00f8tteapparatet valgt \u00e5 st\u00e5 over resten av Tour de Ski. \u2013 Maiken skulle etter planen reise hjem etter l\u00f8pet i Oberstdorf i dag, men st\u00e5r over konkurransen for \u00e5 spare luftveiene, sier medisinsk ansvarlig \u00d8ystein Andersen. Falla avsl\u00f8rte tidligere i sesongen at hun slet med lungene p\u00e5 grunn av skil\u00f8pingen. Etter verdenscup\u00e5pningen har forkj\u00f8lelse og luftveisproblemer satt stopper for flere konkurranser. Falla reiser hjem, men Weng fortsetter til tross for skade. Les saken her!"}
{"title": "Familien: \u2013 Schumacher er i de beste hender", "text": "Michael Schumachers familie ber om forst\u00e5else for at det ikke er kommet mye informasjon rundt hans helsetilstand og sier at han er i de beste hender. Familien verner om privatlivet til den sjudoble verdensmesteren i formel-1 og har ikke \u00f8nsket \u00e5 gi regelmessige oppdateringer p\u00e5 Schumachers helsetilstand etter at han i 2013 p\u00e5dro seg omfattende hodeskader i en alvorlig skiulykke i de franske alpene. Tyskeren l\u00e5 flere m\u00e5neder i koma, og han skal fortsatt v\u00e6re i en rehabiliteringsfase. Han er ikke blitt sett offentlig siden ulykken, og sv\u00e6rt lite informasjon er kommet ut om hvordan det g\u00e5r med Schumacher. Torsdag fyller motorsportlegenden 50 \u00e5r, og familien har i den anledning skrevet et sjeldent innlegg til offentligheten p\u00e5 Facebook. \u2013 Dere kan v\u00e6re sikre p\u00e5 at han er i de beste hender, og at vi gj\u00f8r alt som er mulig for \u00e5 hjelpe ham, skriver familien, som ogs\u00e5 ber om forst\u00e5else for at det ikke kommer hyppige oppdateringer. \u2013 Vennligst ha forst\u00e5else for Michaels \u00f8nske om \u00e5 holde et s\u00e5 sensitivt tema som helse, privat. Familien skriver ogs\u00e5 at den \u00f8nsker \u00e5 markere Schumachers 50-\u00e5rsdag \u00abved \u00e5 feire alle hans seirer, rekorder og hans jubileum\u00bb med en ny mobilapplikasjon som skal vise et virtuelt museum. Denne appen skal lanseres torsdag. Michael Schumacher ble verdensmester i formel 1 sju ganger fra 1994 til 2004 og har med det flest VM-titler i sportens historie. Han la opp i 2012."}
{"title": "Fikk opphold i Norge, men var mer enn to \u00e5r i Irak. N\u00e5 kan oppholdstillatelsen ryke.", "text": "Irakeren smiler h\u00f8flig, men han er sv\u00e6rt fortvilet. Wesam Abo Ghneem (44) flyktet til Norge i 2011. Samme \u00e5r fikk han opphold her, etter hvert fikk han innvilget permanent oppholdstillatelse. \u2013 Da jeg fikk opphold i Norge, ble jeg 30 prosent glad og 70 prosent bekymret for familien som fortsatt er der, sier Ghneem."}
{"title": "Flyselskap fikk datatr\u00f8bbel: Solgte luksusbilletter til spottpris", "text": "Dataproblemer gjorde at Cathay Pacific Airways solgte det ypperste de har av luksusbilletter til spottpris. Billetter mellom Vietnam og Nord-Amerika gikk for en br\u00f8kdel av vanlig pris, skriver nyhetstjenesten Bloomberg. Forel\u00f8pig er det ukjent hvor mange som rakk \u00e5 sikre seg billigbilletter mens dataproblemene varte. Det var ogs\u00e5 en stund usikkert om disse fikk beholde billettene sine. Onsdag morgen skrev South China Morning Post at minst en kunde hadde f\u00e5tt kansellert sin billett. Men etter mye oppmerksomhet meldte det Hongkong-baserte flyselskapet p\u00e5 Twitter at alle de heldige kundene skal f\u00e5 reise som bestilt. De kan se frem til virkelig luksus, som neppe mange betaler av egen lomme. Billettene koster vanligvis 16.000 dollar, eller 138.000 kroner, mens 675 dollar er litt under 6000 kroner. Happy 2019 all, and to those who bought our good - VERY good surprise \u2018special\u2019 on New Year\u2019s Day, yes - we made a mistake but we look forward to welcoming you on board with your ticket issued. Hope this will make your 2019 \u2018special\u2019 too! .#promisemadepromisekept #lessonlearnt \u2014 Cathay Pacific (@cathaypacific) January 2, 2019 South China Morning Post forteller ogs\u00e5 om den 18 \u00e5r gamle studenten Wang Guaran (18) som fikk kj\u00f8pt billetter til fem reiser senere i \u00e5r, til den gale prisen. Onsdag formiddag var det fortsatt uklart hvor mange som fikk kj\u00f8pt de billige billettene. Cathay er blant selskapene som svarer p\u00e5 utfordringen fra lavprisselskap med \u00e5 selge luksusopplevelser til forretningsreisende og andre som ikke bekymrer seg for h\u00f8ye prislapper. Men i fjor offentliggjorde selskapet at de gikk et helt \u00e5r med underskudd, for f\u00f8rste gang."}
{"title": "Fredrik Sj\u00f8lstad glipper for Viking", "text": "24-\u00e5ringen har v\u00e6rt \u00f8nsket som sjefen p\u00e5 midtbanen i Viking lenge. Allerede i sommer var Bjarne Berntsen & co. interessert i \u00e5 sikre seg Kongsvinger-spilleren. Men det var f\u00f8rst etter at Viking sikret opprykk til Eliteserien at det ble fart i sakene."}
{"title": "Frode Thuen: Han vil ikke ha barn. B\u00f8r hun bli eller g\u00e5?", "text": "Les svaret fra Frode Thuen lenger ned i saken: Jeg er en kvinne i begynnelsen av 20-\u00e5rene, med en samboer som er et par \u00e5r eldre enn meg. Vi har v\u00e6rt kj\u00e6rester i tre \u00e5r, og jeg opplever at jeg har funnet mannen jeg vil v\u00e6re sammen med resten av livet."}
{"title": "Her er City-stjernens melding til gamleklubben f\u00f8r toppkampen", "text": "Raheem Sterling har tro p\u00e5 eget lag f\u00f8r Manchester Citys toppkamp mot serieleder Liverpool. \u2013 Vi kan sl\u00e5 alle, sier han f\u00f8r duellen mot gamle lagkamerater. Det blir trolig et fyrverkeri av et oppgj\u00f8r n\u00e5r Manchester City tar imot Liverpool til lagenes f\u00f8rste kamp i 2019. Bortelaget har best innbyrdes statistikk og har vunnet tre av fire kamper siden 2017. I oktober endte det 0-0. Liverpool har til gode \u00e5 tape i innev\u00e6rende sesong og har bare avgitt seks poeng. City har tapt tre, der to av tapene kom nylig mot Crystal Palace og Leicester. Det hindrer ikke Sterling i \u00e5 tro p\u00e5 seier p\u00e5 eget gress torsdag. \u2013 Vi kan sl\u00e5 alle om vi spiller som vi vet at vi kan, sier Sterling if\u00f8lge Sky Sports."}
{"title": "Hoppsjefen bekymret over stjernenes manglende resultater", "text": "Midtveis i hoppuka skaper Daniel-Andr\u00e9 Tande og Johann Andr\u00e9 Forfangs resultatl\u00f8se jakt p\u00e5 toppformen mest hodebry for hoppsjef Clas Brede Br\u00e5then. Forfang kom til hoppuka som den av de norske hopperne med klart best resultater denne vinteren. Troms\u00f8-hopperen vant et av verdenscuprennene i russiske Nizjnij Tagil f\u00f8r jul og ble nummer to i det andre. Tande har p\u00e5 sin side slitt innledningsvis i sesongen etter en tr\u00f8blete oppkj\u00f8ring, men viste glitrende hopping under treningssamlingen p\u00e5 Lillehammer f\u00f8r jul. I hoppuka har han imidlertid vendt tilbake til hoppingen som ga beskjedne plasseringer i verdenscupen i november og desember. Tirsdag ble Forfang bare nummer 22 i nytt\u00e5rshopprennet i Garmisch-Partenkirchen til tross for et str\u00e5lende hopp i finaleomgangen p\u00e5 136 meter. Tande endte p\u00e5 34.-plass etter \u00e5 ha m\u00e5tte n\u00f8ye seg med ett hopp."}
{"title": "Ingen vet om Trump trapper opp handelskrigen. Ringvirkningene kan ramme Norge.", "text": "Ville svingninger p\u00e5 b\u00f8rsen. Stengte statlige kontorer og budsjettforhandlinger som st\u00e5r i stampe. En vedvarende handelskrig. \u00c5pen konflikt mellom presidenten og sentralbanksjefen. De som ser tegn p\u00e5 at nedgangstidene er p\u00e5 trappene, mener toppen er n\u00e5dd for den amerikanske \u00f8konomien. Det inkluderer halvparten av USAs \u00f8konomidirekt\u00f8rer. De tror at landets \u00f8konomi vil f\u00e5 en nedtur i l\u00f8pet av 2019, if\u00f8lge en fersk unders\u00f8kelse fra Duke University. Utvider man horisonten til to \u00e5r, tror hele 80 prosent det vil komme nedgangstider. \u2013 Enden er n\u00e6r for en global vekstperiode som har vart i nesten et ti\u00e5r, sier lederen for unders\u00f8kelsen, John Graham, finansprofessor ved Duke University. Samtidig har amerikanske butikker opplevd den sterkeste shoppingsesongen p\u00e5 mange \u00e5r. Arbeidsledigheten fortsetter \u00e5 v\u00e6re rekordlav, produktiviteten er rekordh\u00f8y, og pengene sitter l\u00f8st hos mange familier. USA g\u00e5r med andre ord inn i det nye \u00e5ret med \u00f8konomiske v\u00e6rhaner som peker i forskjellige retninger. Frynsete nerver preger aksjemarkedene, mens real\u00f8konomien forel\u00f8pig viser f\u00e5 tegn til engstelse. Pablo Martinez Monsivais, AP / NTB scanpix"}
{"title": "Iversen-exit ble bestemt i sommer: \u2013 Jeg forventer kritikk for mye, blant annet dette", "text": "Emil Iversen kom, vant, og n\u00e5 drar han hjem. Seieren i Oberstdorf ble det siste tr\u00f8nderen gjorde i sesongens utgave av Tour de Ski. Han st\u00e5r av etter fire etapper. Trener Eirik Myhr Nossum skj\u00f8nner at han f\u00e5r kritikk for at en av de aller beste norske l\u00f8perne reiser hjem etter \u00e5 ha vunnet en etappe. \u2013 Jeg forventer kritikk for ganske mye, blant annet dette. Men til syvende og sist er min oppgave \u00e5 tenke p\u00e5 ut\u00f8veren, og p\u00e5 VM i februar. Jeg synes det er fornuftig \u00e5 legge individuelle planer for hver enkel ut\u00f8ver, og det er det vi gj\u00f8r her, sier Nossum etter l\u00f8pet. Har du lest denne? Iversen smadret konkurrentene i tett sn\u00f8v\u00e6r \u2013 n\u00e5 reiser han hjem"}
{"title": "Iversen ofrer penger og ber\u00f8mmelse for VM-dr\u00f8mmen: \u2013 Jeg har til sm\u00f8r p\u00e5 skiva, men ingen mesterskapsmedalje", "text": "OBERSTDORF: Russiske trenere ristet p\u00e5 hodet og skj\u00f8nte ingenting. Andre lurte p\u00e5 om nordmenn var arrogante. Men for Emil Iversen var det planlagt for lenge siden. Til tross for seier i fellesstarten mens sn\u00f8fillene dalte i Oberstdorf og en tredjeplass sammenlagt, hadde han bestemt seg. Han reiste hjem. At han kan g\u00e5 glipp av store pokaler, kilovis med sveitsisk ost, betydelige pengepremier og ber\u00f8mmelse i midten av Europa, bryr han seg lite om. \u2013 Jeg har til sm\u00f8r p\u00e5 br\u00f8dskiven, men jeg har ingen mesterskapsmedaljer, fortalte han etter l\u00f8pet. N\u00e5 er det n\u00e5 slik at han nok vil ha til mer enn sm\u00f8r p\u00e5 skiva dersom han skulle lykkes i \u00e5 ta et VM-gull. Det er ogs\u00e5 lukrativt for en norsk langrennsl\u00f8per. For det var nettopp tanken p\u00e5 VM som stoppet ham."}
{"title": "Iversen smadret konkurrentene i tett sn\u00f8v\u00e6r \u2013 n\u00e5 reiser han hjem", "text": "I tett sn\u00f8v\u00e6r ble det en tett og t\u00f8ff batalje i de tyske l\u00f8ypene p\u00e5 15 kilometer fellesstart i Oberstdorf. Ingen tok sjansen p\u00e5 \u00e5 rykke fra, og feltet var samlet inn mot den siste kilometeren. Ut p\u00e5 oppl\u00f8pet tok Emil Iversen et krafttak, og ingen av konkurrentene hadde sjanse til \u00e5 holde f\u00f8lge. P\u00e5 oppl\u00f8pet var mannen fra Mer\u00e5ker helt suveren, og vant etappen. \u2013 Emil Iversen moser hele feltet, og utklasser dem p\u00e5 oppl\u00f8pet, sa NRKs Jann Post. Fikk du ikke med deg kvinnenes etappe? Slik gikk det \u00d8stberg overtok ledelsen sammenlagt. Det er tredje gang Iversen vinner i Oberstdorf, og han mener at de vanskelige forholdene passet han godt. \u2013 Det var et vilt l\u00f8p, men det passet meg. Jeg pr\u00f8vde \u00e5 holde meg i fronten p\u00e5 den siste runden, og det var en god strategi, sa Iversen til arrang\u00f8ren etter premieseremonien. Det var det siste Iversen gjorde i Tour de Ski denne gangen. Han bekrefter overfor Adresseavisen at han reiser hjem etter dagens etappe."}
{"title": "J\u00f8deaksjonen var annerledes enn andre massearrestasjoner | Ole Kristian Grimnes", "text": "Debatten om Marte Michelets bok fortsetter. Irene Levin hevder (Aftenposten 12. desember) at jeg anklager Michelet for \u00absneversyn\u00bb siden hun ikke har tatt hjemmefrontens perspektiv. Det er riktig at jeg anklager henne for sneversyn. Det mener jeg f\u00f8lger av Michelets moraliserende form for historieskriving. Derimot har jeg ikke anklaget henne for at hun ikke har tatt hjemmefrontens perspektiv, hva n\u00e5 Levin mener med det. 3rd-party-bio Levin hevder videre at jeg ikke vil forholde meg til \u00abMichelets sentrale poeng: Kunnskapen om at alle j\u00f8der ... var i akutt livsfare, n\u00e5dde frem til b\u00e5de utefronten og hjemmefronten, men ble ikke effektivt spredt til dem det gjaldt. Denne faktiske informasjonen avfeier han som \u00abmoralisme\u00bb.\u00bb"}
{"title": "Kan bli presentert innen kort tid: RBK detaljer fra \u00e5 sikre seg Haugesund-duoen", "text": "Onsdag 2. januar var Rosenborg-administrasjonen tilbake p\u00e5 jobb p\u00e5 Brakka. Spillerne har ferie i snaue tre uker til, og n\u00e5 jobbes det med \u00e5 f\u00e5 landet en trenerl\u00f8sning i god tid f\u00f8r de kommer tilbake. 12. januar \u00e5pner ogs\u00e5 det norske overgangsvinduet, og det er nok liten tvil om at det vil v\u00e6re enklere for RBK \u00e5 tiltrekke seg spillere med en konkret trenerl\u00f8sning klar."}
{"title": "Karoline Bjerkeli Gr\u00f8vdal ble tildelt gullskoen for 13. gang", "text": "Karoline Bjerkeli Gr\u00f8vdal er tildelt Kondis\u2019 gullsko for sine prestasjoner i 2018-sesongen, og er k\u00e5ret til Norges beste langdistansel\u00f8per sist sesong. Dette er 13. gang hun mottar prisen, niende gang p\u00e5 seniorniv\u00e5. Nok en gang er hun den soleklare eneren p\u00e5 kvinnesiden i Norge. Sesongen ble avsluttet med bronse under EM i terrengl\u00f8p i desember. I friidretts-EM i Berlin i fjor sommer tok hun tredjeplassen p\u00e5 3000 meter hinder. Det er styret i \u00abKondis \u2013 norsk organisasjon for kondisjonsidrett\u00bb som st\u00e5r bak k\u00e5ringen som ogs\u00e5 omfatter \u00e5rets junior- og veteranl\u00f8per. Blant kriteriene som det legges vekt p\u00e5 er gode tider og mesterskapsprestasjoner p\u00e5 distanser fra 5000 meter og oppover."}
{"title": "Ketamin er et trygt og lovende alternativ for alvorlig deprimerte pasienter | Lowan Stewart", "text": "Atle Fretheim har i Aftenposten 17. desember tatt et kritisk blikk p\u00e5 legemiddelet ketamin for behandling av depresjon etter oppslag i VG og New York Times. Han tar utgangspunkt i en systematisk oversiktsstudie av Cochrane av forskningslitteraturen inntil januar 2015. Over ti andre systematiske oversiktsstudier har unders\u00f8kt temaet og konkludert med god antidepressiv effekt av ketamin dagene etter en enkeltbehandling. Langvarig effekt ved gjentatt dosering er langt mindre unders\u00f8kt. Det har imidlertid kommet over 20 kliniske studier p\u00e5 over 700 pasienter de siste \u00e5rene (f.eks. Singh et al. 2016, Chen et al. 2018, og Fava et al. 2018), og av disse har Fretheim plukket ut en av de f\u00e5 som ikke viste lovende resultater. 3rd-party-bio Denne studien skiller seg ogs\u00e5 ut ved at den unders\u00f8kte mer behandlingsresistente pasienter med kronisk forh\u00f8yet selvmordsrisiko. Denne pasientgruppen trenger sannsynligvis h\u00f8yere dose, hvilket ogs\u00e5 er konklusjonen til forfatterne. Fretheim gir alts\u00e5 et ensidig bilde av kunnskapsgrunnlaget. Aragon, William (Admin)"}
{"title": "KrF-vara p\u00e5 Stortinget melder seg inn i Senterpartiet", "text": "Th\u00fcrmer har v\u00e6rt vararepresentant p\u00e5 Stortinget helt siden 2009. Hun forklarer overfor avisen Telen at \u00e5rsaken er retningsvalget KrF har tatt i regjeringssamarbeidet og at abortsaken har f\u00e5tt en s\u00e5 dominerende betydning p\u00e5 bekostning av andre saker. PETER MYDSKE/Stortinget \u2013 Jeg som en del av den \u00abr\u00f8de fraksjonen\u00bb i partiet mener partiet n\u00e5 utvikler seg i feil retning, sier Th\u00fcrmer. Overfor NRK sier Th\u00fcrmer at hun kommer til \u00e5 stemme som en KrF-representant om hun blir kalt inn som vararepresentant p\u00e5 Stortinget. Hun er vara for Geir J\u00f8rgen Bekkevold, men har ikke blitt innkalt en eneste dag i 2018. Ledelsen i Notodden KrF og Notodden Sp er informert, og Th\u00fcrmer vil m\u00f8te som representant for Sp i neste kommunestyre i Notodden."}
{"title": "Kvinnelige kunstnere inntar Stortinget", "text": "Alle kunstnerne er p\u00e5 hver sin m\u00e5te sentrale akt\u00f8rer i dagens kunstfelt, nasjonalt og internasjonalt. De seks er Ida Ekblad, Ann Cathrin November H\u00f8ibo, Ane Graff, Goshka Macuga og Outi Pieski. Seniorkurator Trude Schjelderup Iversen i KORO har v\u00e6rt kurator og prosjektleder for arbeidet med kunstplanen i bygget. Hun har arbeidet i tett dialog med Stortingets kunstutvalg, ledet av Olemic Thommessen. Dette er f\u00f8rste gang Stortinget har latt en tematikk v\u00e6re utgangspunkt for kunstanskaffelsene til ett helt bygg. Temaet er nymaterialisme."}
{"title": "Litteratur som prevensjonsmiddel", "text": "Boktitler kan ofte miste spensten n\u00e5r de oversettes fra engelsk til norsk, eksempelvis ble selvbiografien Becoming av Michelle Obama hetende Min historie p\u00e5 norsk. Det gleder meg n\u00e5r det n\u00e5 for en gangs skyld er omvendt: Den nye boken av Sheila Heti hadde originaltittelen Motherhood p\u00e5 canadisk, p\u00e5 norsk er det blitt Morskap. Mens det engelske ordet viser direkte til situasjonen \u00ab\u00e5 v\u00e6re mor\u00bb, har \u00abmorskap\u00bb dobbel betydning. Det kan ogs\u00e5 bety forn\u00f8yelse, moro."}
{"title": "Manchester United-stjerne roser Solskj\u00e6r: \u2013 Det er helt annerledes", "text": "Newcastle 0 \u2013 2 Manchester United Romelu Lukaku scoret 1 \u2013 0-m\u00e5let etter bare 38 sekunder p\u00e5 banen mot Newcastle. Innbytteren fikk klarsignal av Solskj\u00e6r etter 64 minutter. \u2013 Du m\u00e5 v\u00e6re klar som innbytter. Det er hva manageren krevde av meg. Jeg visste at keeperen kanskje ville slippe den. Du m\u00e5 gamble, sa Lukaku til Sky Sports. \u2013 Et bra f\u00f8rste touch fra en innbytter. N\u00e5r du ser store Romelu l\u00f8pe mot deg som keeper, tar du nok armene bort. Vi var slappe i f\u00f8rste omgang, som om det var en testimonialkamp, sa Solskj\u00e6r. Lukaku liker \u00e5 jobbe med en tidligere stjerneangriper som manager. \u2013 Det er helt annerledes med en ny manager. Vi l\u00e6rer alle fra ham, s\u00e5 det er bra, sa Lukaku."}
{"title": "Mann i 40-\u00e5rene knivstukket i Skien", "text": "\u2013 Det var en tredjeperson som ringte inn hendelsen gjennom alarmsentralen, men det er uklart for meg n\u00e5 om hun har sett selve hendelsen eller kommet over forn\u00e6rmede etter at den hadde funnet sted, sier operasjonsleder J\u00f8rn Vegard Kaasa i S\u00f8r\u00f8st politidistrikt til NTB. Mannen i begynnelsen av 40-\u00e5rene er sendt til sykehus. En mann i 30-\u00e5rene er mistenkt i saken. \u2013 Det jeg kan si er at han er mottatt p\u00e5 sykehuset med alvorlige skader. Han blir v\u00e6rende her til overv\u00e5king, forteller Lars Kittilsen, kommunikasjonssjef hos Sykehuset Telemark til Telemarksavisa. Politiet har sperret av et mindre, r\u00f8dt bolighus i B\u00f8levegen i Skien, samt en del av hagen til nabohuset. Relasjonen mellom de to og omstendighetene rundt knivstikkingen er forel\u00f8pig ukjent, if\u00f8lge operasjonslederen."}
{"title": "Mitt Romney med krass kritikk av Trump", "text": "Romney har gjennom en \u00e5rrekke kritisert Trump. Under presidentvalget i 2016 kalte han Trump for en svindler. To dager f\u00f8r Romney m\u00f8ter som nyinnvalgt senator fra Utah, skriver han i en kronikk i Washington Post at Trump ikke fyller presidentembetet med den verdigheten som er p\u00e5krevd og forventet. Kritikken har skapt en viss forventning om at Romney sikter seg inn p\u00e5 \u00e5 overta rollen som republikansk Trump-kritisk senator etter Jeff Flake. Enkelte mener til og med at det kan h\u00f8res ut som om Romney vil utfordre Trump som Republikanernes presidentkandidat til 2020-valget. Romney, som i 2012 tapte presidentvalget mot demokraten Barack Obama, fikk Trumps st\u00f8tte da han i fjor varslet sitt politiske comeback ved \u00e5 stille som kandidat for Utah i valget til Senatet."}
{"title": "M\u00f8tte til pressetreff med skadd h\u00e5nd - ni dager f\u00f8r VM", "text": "Det ser bra ut for Christian O'Sullivan og G\u00f8ran Johannessen i oppkj\u00f8ringen til h\u00e5ndball-VM. Kent Robin T\u00f8nnesen er blitt syk. H\u00e5ndballgutta har samlet seg i Holmenkollen i Oslo og hadde onsdag pressem\u00f8te. Det skjedde en uke f\u00f8r troppen reiser til VM. Norges pulje avgj\u00f8res i Herning. Det samme gj\u00f8r hovedrunden dit de norske gutta etter all sannsynlighet kommer. O'Sullivan (operert i desember) og Johannessen (brudd i h\u00e5nden) f\u00e5r begge uansett en upassende oppladning til mesterskapet."}
{"title": "N\u00e5 blir han tidenes dyreste: S\u00e5 mye tjener Molde p\u00e5 Haaland", "text": "1. januar ble Erling Haaland (18) offisielt klar for Red Bull Salzburg. Salget blir god butikk for Molde FK i regnskapene for b\u00e5de 2018 og 2019. Etter det Romsdals Budstikke erfarer ligger selve overgangssummen rundt 50 millioner kroner. If\u00f8lge v\u00e5re opplysninger kan handelen p\u00e5 sikt f\u00e5 en verdi rundt 80 millioner kroner. Dette p\u00e5virkes av flere faktorer, for eksempel antall kamper Haaland spiller for f\u00f8rstelaget, Salzburgs resultater i Europa og spillerens videre landslagskarriere. Det er ikke kjent hvilken andel Molde har krav p\u00e5 ved et eventuelt videresalg, men slike avtaler ligger ofte p\u00e5 10-15 prosent."}
{"title": "Naustet ble til p\u00e5 fire junidager: \u2013 Det var som \u00e5 bygge med gigantiske legoklosser", "text": "Kvalvik er f\u00f8dt og oppvokst p\u00e5 Sola, men Utsira har alltid v\u00e6rt hennes ferieparadis. \u2013 Min far er f\u00f8dt her og min farmor var en av disse sterke, trauste kystkvinnene som ikke lot seg knekke av livets stormkast. Hun ble tidlig enke, oppdro barneflokken p\u00e5 egen h\u00e5nd og levde til hun ble 104 \u00e5r, sier Kvalvik mens vinden rusker henne mildt i h\u00e5ret."}
{"title": "Netflix dropper satire etter saudiarabisk klage", "text": "I satireprogrammet \u00abPatriot Act with Hasan Minhaj\u00bb langer programleder Hasan Minhaj ut mot Saudi-Arabia etter drapet p\u00e5 journalist Jamal Khashoggi. Han kommer med spesifikk kritikk rettet mot kronprins Mohammed bin Salman, og han kritiserer den saudiledede milit\u00e6re innblandingen i Jemen. Myndighetene i Saudi-Arabia klaget til Netflix p\u00e5 brudd mot landets lover mot nettkriminalitet. Str\u00f8mmegiganten valgte derfor \u00e5 fjerne tilgangen til episoden for seere i Saudi-Arabia."}
{"title": "Nils Jakob Hoff setter karrieren p\u00e5 vent", "text": "Hoff setter karrieren p\u00e5 vent fordi turnustjenesten ikke lar kombinere med toppidrettslivet. \u2013 Jeg har ikke lagt opp. Mitt \u00f8nske er \u00e5 komme tilbake til dette fantastiske laget, sier Hoff til VG. Hoff, som er kj\u00e6resten til langrennsstjernen Therese Johaug, vil pr\u00f8ve seg i Tokyo i 2020. \u2013 Vi har vridd hodene v\u00e5re, men har ikke funnet noen l\u00f8sning p\u00e5 hvordan jeg kan v\u00e6re med p\u00e5 samlinger. Det finnes ingen alternativer, sier han. Hoff ble ferdig med legestudiene i desember. Fra februar skal han jobbe i Lillehammer. Den jobben har han i ett \u00e5r. Hoff var uheldig og mistet EM forrige sesong p\u00e5 grunn av et uhell med glovarmt p\u00f8lsevann. \u2013 Det er bare s\u00e5nt som skjer. Det var bare et uhell, sa Hoff til Bergens Tidende."}
{"title": "Norden p\u00e5 vei mot felles forsvar? | Nils Morten Udgaard", "text": "Det skjer n\u00e5 store endringer i Nordens forsvarstenkning \u2013 symbolisert ved svenske jagerfly som eskorterer tunge amerikanske B-52-bombefly p\u00e5 omfattende og regelmessige \u00f8velser over \u00d8stersj\u00f8en og nordiske land. Sverige og Finland koordinerer og trener i dag sitt forsvar sammen med USA og NATO-land i et omfang vi aldri har sett tidligere. Samtidig vokser det frem et nordisk milit\u00e6rt samarbeid som betyr at Norge \u2013 i tillegg til forsvaret av Nord-Atlanteren \u2013 ogs\u00e5 trekkes n\u00e6rmere forsvaret av NATOs \u00f8stgrense i Baltikum. Dette er en utvikling som skjer i det stille, uten at noen sl\u00e5r seg p\u00e5 brystet. S\u00e5 sent som 13. november i \u00e5r m\u00f8ttes de fem nordiske forsvarsministre i Oslo og vedtok en felles \u00abvisjon\u00bb: Vi vil fordype v\u00e5rt forsvarssamarbeid \u00abi fredstid, ved kriser og under konflikter\u00bb."}
{"title": "Norges holdning er \u00f8deleggende for Tour de Ski", "text": "OBERSTDORF: Nok en gang, nesten akkurat ett \u00e5r siden sist, leverte Emil Iversen et kjempel\u00f8p i Oberstdorf, byen som skal huse ski-VM om tre \u00e5r. Iversen fikk sitt gjennombrudd i den tyske skibyen for tre \u00e5r siden. I fjor vant han 15-kilometeren og n\u00e5 gjentok han bragden."}
{"title": "Ny regel skulle f\u00e5 hopperne opp i vekt. Det gikk ikke som planlagt", "text": "INNSBRUCK: I 1999 sjokkerte et bilde av hopperen Sven Hannawald i badebukse. Den 183 cm h\u00f8ye tyskeren veide kun 54 kg. Siden har hopperne - med jevne mellomrom - f\u00e5tt kritikk for \u00e5 v\u00e6re for tynne. I etterkant har man tatt flere grep for \u00e5 f\u00e5 hopperne opp i vekt: I 2004 innf\u00f8rte man nye vektregler. BMI-grense p\u00e5 21. F\u00f8r denne sesongen kom Det internasjonale skiforbundet (FIS) med en ny regel: N\u00e5 skulle de ikke lenger veie seg med sko og hjelm. Dermed m\u00e5tte hopperne bli 1,5 kg tyngre for \u00e5 fortsatt ha en BMI p\u00e5 21. Men regelendringen fikk ikke \u00f8nsket effekt. I stedet har skihopperne begynt \u00e5 hoppe med kortere ski. P\u00e5 den m\u00e5ten kan de beholde samme kroppsvekt."}
{"title": "Optimistisk foran regjeringsforhandlingene som starter n\u00e5 \u2013 forholdet mellom KrF og Frp er bedre", "text": "I november var forholdet mellom Frp og KrF d\u00e5rlig etter at Fremskrittspartiet mente at mange i KrF svartmalte partiets politikk. Bokstavelig talt p\u00e5 terskelen til forhandlingene, sa Frp-leder Siv Jensen at tilliten mellom de to partiene er \u00f8kt. Statsminister Erna Solberg (h) leder regjeringsforhandlingene mellom H\u00f8yre, Frp, Venstre og KrF som startet den 2. januar. Forhandlingene foreg\u00e5r p\u00e5 Gran p\u00e5 Hadeland. Solberg unnlot ikke \u00e5 gj\u00f8re et poeng av at man her befinner seg langs den gamle postveien til Bergen. Det er ventet at det vil ta omkring to uker f\u00f8r de fire partiene eventuelt er enige om en ny regjeringsplattform. Statsministeren understreket at det skal lages en ny plattform for fire partier og ikke en fortsettelse av den n\u00e5v\u00e6rende. Olav Olsen \u2013 Vi er p\u00e5 et godt og inspirerende sted, med frisk luft, sa statsministeren p\u00e5 den utend\u00f8rs pressekonferansen klokken 15 f\u00f8r forhandlingene starter. Hun venter krevende regjeringsforhandlinger, men har tro p\u00e5 \u00e5 finne en l\u00f8sning til slutt. \u2013 Dette kan bli den f\u00f8rste borgerlige flertallsregjeringen p\u00e5 lang, lang tid, og forhandlinger er viktig for \u00e5 ha et godt politisk grunnlag. N\u00e5 er det en litt kortere periode vi skal forhandle om denne gangen, men man kan legge grunnlag for mye god borgerlig politikk, sa Solberg p\u00e5 pressekonferansen. Hun viste til at de fire partiene har v\u00e6rt igjennom sonderinger og n\u00e5 er innstilt p\u00e5 \u00e5 finne l\u00f8sninger ved forhandlingsbordet."}
{"title": "\u00d8stberg vant spurtdrama og overtok Tour-ledelsen", "text": "10 kilometeren i Oberstdorf ble preget av tett sn\u00f8v\u00e6r og vanskelige sm\u00f8reforhold, og flere av l\u00f8perne som l\u00e5 langt oppe i sammendraget tapte verdifulle sekunder. Mot slutten ble det en kamp mellom Ingvild Flugstad \u00d8stberg og russiske Natalja Neprjajeva. F\u00f8r etappen var de nummer to og tre i sammendraget, og en liten kilometer f\u00f8r m\u00e5l ble det klart at det ville bli sv\u00e6rt jevnt inn til m\u00e5l. P\u00e5 oppl\u00f8pet l\u00e5 \u00d8stberg og Neprjajeva helt likt, men en lang t\u00e5 fra Gj\u00f8vik-jenta s\u00f8rget for norsk seier. Hun ble d\u00f8mt 0,1 sekunder foran den russiske l\u00f8peren. Anastasija Sedova gikk i m\u00e5l p\u00e5 tredjeplass, 5,3 sekunder bak \u00d8stberg. \u2013 Hun gjorde veldig mye riktig i dag. Hun hadde litt bedre gli enn Neprjajeva. Hun brukte staketeknikken sin og jobbet p\u00e5 stadion. Det gjorde at russeren var litt sliten i den siste bakken, og det kan ha v\u00e6rt utslagsgivende. Det var ingen tvil om at hun ville ha denne seieren, og den fikk hun fortjent, sa NRK-ekspert Fredrik Aukland etter l\u00f8pet. Fredrik Varfjell / BILDBYR\u00c5N NORWAY"}
{"title": "P\u00e5r\u00f8rende er mer presset enn f\u00f8r | Knut Olav \u00c5m\u00e5s", "text": "800 000 p\u00e5r\u00f8rende legger nemlig ned 110.000 \u00e5rsverk med iherdig innsats - hvert eneste \u00e5r. De gj\u00f8r det som en selvf\u00f8lge, for menneskene de er glad i. Samtidig er det kraftig underbelyst hvilken betydning de har for \u00e5 f\u00e5 norsk helse- og sosialsektor til \u00e5 henge sammen. Jeg skrev en kommentar med tittelen \u00abRapport fra rommet ved siden av\u00bb for to \u00e5r siden, om mine egne stort sett gode erfaringer som p\u00e5r\u00f8rende i sykehus og rehabilitering. 3rd-party-bio Det var en beretning om det som faktisk fungerer. Det er ogs\u00e5 mye som ikke gj\u00f8r det, ikke minst i eldreomsorgen og alt som har med lite prestisjefylte og kroniske tilstander \u00e5 gj\u00f8re. De siste to \u00e5r er det negative saker jeg har lagt mest merke til, om p\u00e5r\u00f8rende som ikke blir sett og h\u00f8rt med sin store kunnskap. Signe Dons"}
{"title": "Paven: \u2013 Bedre \u00e5 v\u00e6re ateist enn hyklersk kristen", "text": "Paven kom med uttalelsen da han holdt audiens i Vatikanet onsdag. \u2013 Hvor ofte ser vi det skandal\u00f8se, disse menneskene som g\u00e5r i kirken hver dag for deretter \u00e5 leve et liv der de hater andre og snakker stygt om andre mennesker, sa paven. \u2013 Da er det bedre \u00e5 la v\u00e6re \u00e5 g\u00e5 i kirken. Lev som en ateist, la han til. Argentineren, som er religi\u00f8st overhode for verdens 1,3 milliarder katolikker, er den f\u00f8rste paven som kommer fra Latin-Amerika. AP /NTB scanpix Under onsdagens audiens viste han tydelig hvor folkelig han er og hvor lett han kommer i kontakt med vanlige folk. Blant de mange han tok imot under audiensen, var en gruppe artister fra Cubas nasjonalsirkus. Paven moret seg tydelig og lo da artistene danset og utf\u00f8rte akrobatikk, og han smilte til kamera da de tok selfie. Den fotballinteresserte paven lekte ogs\u00e5 med en fotball de hadde med seg og spant den p\u00e5 fingertuppen."}
{"title": "Politikken din i h\u00f8st, Erna Solberg, har ikke gjort meg mer trygg p\u00e5 \u00e5 fors\u00f8ke \u00e5 f\u00e5 flere barn | Siri Bruskeland", "text": "Kj\u00e6re Erna Solberg, Jeg er helt enig i at vi m\u00e5 holde folketallet oppe i Norge og at kvinner dermed m\u00e5 f\u00f8de flere barn. 3rd-party-bio Det jeg ikke helt forst\u00e5r, er hvordan du og din regjering tenker at dere har bidratt og skal bidra til dette? Privat For at kvinner skal f\u00f8de flere barn m\u00e5 vi f\u00f8le oss trygge p\u00e5 at samfunnet tar godt vare p\u00e5 oss b\u00e5de f\u00f8r, underveis og etter en eventuell graviditet."}
{"title": "Remi Natvik \u00f8nsket i Arna-Bj\u00f8rnar", "text": "Det skjer kun f\u00e5 m\u00e5neder etter at han skrev under ny kontrakt ut 2020 med AaFK. Etter det Sunnm\u00f8rsposten erfarer er han sterkt \u00f8nsket av Arna \u2013 Bj\u00f8rnar som trener for klubbens damelag i toppserien."}
{"title": "Restaurantanmeldelse: Nye New Delhi er nydelig", "text": "Etter syv \u00e5r i \u00d8vre Slottsgate har New Delhi flyttet ut p\u00e5 Tjuvholmen, i de gamle lokalene til The Pink Elephant. Samtidig har de tatt farge av forgjengeren og g\u00e5tt for en mer tidsriktig meny med gatemat og sm\u00e5retter, i likhet med Listen to Baljit p\u00e5 Solli plass og Der peppern gror p\u00e5 R\u00e5dhusplassen. \u2013 Menyen har faktisk en hel del likhetspunkter med Listen to Baljit, sier Bordvenninnen og ser p\u00e5 menyen: \u2013 Skriftbildet p\u00e5 spisekartet og flere av rettene er s\u00e5 \u00e5 si identiske."}
{"title": "R\u00f8d start p\u00e5 \u00e5ret for verdens b\u00f8rser", "text": "Onsdag \u00e5pnet b\u00f8rsene i Europa og Asia med nedgang. Tre kvarter ut i dagens handel var Oslo b\u00f8rs ned 1,6 prosent. Indeksen steg etter hvert litt. P\u00e5 ettermiddagen var Oslo B\u00f8rs opp 0,5 prosent. Da var viktige europeiske indekser ogs\u00e5 ned. FTSE 100-indeksen i London var ned 0,6 prosent og DAX i Tyskland ned 0,3 prosent. Onsdag morgen var Hang Seng-indeksen i Hongkong ned nesten 3 prosent. Dermed fortsetter trenden fra 2018. I l\u00f8pet av fjor\u00e5ret falt de amerikanske aksjeindeksene kraftig. Dow Jones indeksen endte ned 5,6 prosent, S & P falt 6,2 prosent og Nasdaq falt 4 prosent. \u2013 Dette var det verste aksje\u00e5ret siden 2008, skriver CNN. Reuters skriver at til tross for en liten opptur i markedene p\u00e5 \u00e5rets siste dag, har 2018 som helhet v\u00e6rt t\u00f8ft globalt sett. Sjef\u00f8konom Harald Magnus Andreassen i Sparebank 1 Markets mener likevel ikke at dette er s\u00e5 ille som det kan h\u00f8res ut. \u2013 Et stort b\u00f8rsfall er p\u00e5 mellom 40 og 60 prosent. Selv om Oslo B\u00f8rs har falt 15 prosent siden toppen i h\u00f8st, er b\u00f8rsfallet her ikke stort nok til \u00e5 regnes som et stort fall, sier han."}
{"title": "Sandnes Ulf fikk nei fra midtbanesjef \u2013 mangler tre spillere", "text": "Tre nye spillere st\u00e5r fortsatt p\u00e5 handlelisten til Sandnes Ulf. Trener Bengt S\u00e6ternes erkjenner at oppgaven er vanskelig og markedet t\u00f8ft. \u2013 Ja, jeg f\u00f8ler spillermarkedet er blitt vanskeligere og vanskeligere. Alle klubbene er ute etter det samme, yngre, lokale spillere og etablerte spillere som hever elleveren. De spillerne det florerer av, er de som er vanskeligst \u00e5 kvalitetssikre og som ikke har spilt norsk fotball, forklarer S\u00e6ternes."}
{"title": "Seks mennesker omkom i togulykke p\u00e5 Storeb\u00e6lt-broen: \u2013 Vinduene eksploderte. S\u00e5 ble alt svart.", "text": "Ulykken skjedde da et lyntog, som var p\u00e5 vei fra Aarhus til K\u00f8benhavn, ble truffet av deler fra et m\u00f8tende godstog ved 07.30-tiden. Like etter klokken 10 opplyste det danske jernbaneselskapet DSB at seks mennesker mistet livet. I en Twitter-melding klokken 11.13 bekrefter Fyns politi i en Twitter-melding antallet omkomne og opplyste samtidig at 16 personer er skadet. P\u00e5 en pressekonferanse klokken 12 fortalte politiledelsen p\u00e5 Fyn at 14 av de skadede er lettere skadet og to moderat skadet. Godstoget fraktet trailervogner lastet med \u00f8l. Disse skal ha mistet deler av taket i den kraftige vinden som herjer i omr\u00e5det. \u2013 Man kan se der ute at det ligger en trailer som er veltet eller bl\u00e5st av godstoget. Om den har truffet toget foran eller i siden, vet vi ikke, sier Bo Haaning fra den danske Havarikommissionen. Det var 131 passasjerer og tre ansatte om bord p\u00e5 lyntoget, skriver Politiken."}
{"title": "Serieprat: Disse seriene gleder vi oss mest til i 2019", "text": "Lurer du p\u00e5 hvilken serie som skal bli din neste? Med Aftenpostens serienyhetsbrev f\u00e5r du h\u00e5ndplukkede anbefalinger annenhver fredag. Bare USA alene vil pumpe ut n\u00e6rmere 1000 nye serier i l\u00f8pet av 2019. Det er lett \u00e5 g\u00e5 seg vill i denne str\u00f8mmejungelen, men Serieprat-gjengen skal s\u00f8rge for \u00e5 f\u00f8re deg i riktig retning ved allerede n\u00e5 \u00e5 velge ut noen nye serier og sesonger du b\u00f8r se opp for i \u00e5ret som kommer. Enten du liker humor, spenning, fantasy eller familiedrama, her er ni serier du b\u00f8r sjekke ut i l\u00f8pet av seriev\u00e5ren. 3rd-party-bio Episoden kan du h\u00f8re her"}
{"title": "Siv Jensen: \u2013 P\u00e5 noen omr\u00e5der st\u00e5r Frp og KrF n\u00e6r hverandre", "text": "Solen gikk ned bakom en \u00e5srygg f\u00f8r de fire delegasjonslederne kom ut p\u00e5 trappen for \u00e5 snakke med frosne journalister. En h\u00e5ndfull demonstrerende ungdommer fra Natur og Ungdom var det eneste som minnet om den globale oppvarmingen. Regjeringspartiene H\u00f8yre, Venstre og Frp startet onsdag regjeringsforhandlinger med KrF. \u2013 Dette kan bli den f\u00f8rste borgerlige flertallsregjeringen p\u00e5 lang, lang tid, og forhandlinger er viktig for \u00e5 ha et godt politisk grunnlag, sa H\u00f8yre-leder Erna Solberg. KrFs vei til forhandlingsbordet har v\u00e6rt tornefull. H\u00f8yre-leder Erna Solbergs \u00e5pning for endringer i abortloven spilte en rolle da Kjell Ingolf Ropstad vant dragkampen mot Knut Arild Hareide om KrFs linjevalg. Olav Olsen"}
{"title": "Skoleelev d\u00f8mt for tre voldtekter", "text": "(Stavanger Aftenblad): Domfelte, som var 17 \u00e5r da han begikk den f\u00f8rste voldtekten og 18 \u00e5r da han voldtok ytterligere to kvinner, har hele tiden nektet straffskyld, skriver Aftenbladet. I juni i fjor ble han i Stavanger tingrett d\u00f8mt til seks \u00e5rs fengsel og til \u00e5 betale de tre forn\u00e6rmede kvinnene til sammen 420.000 kroner i oppreisningserstatning. Dommen ble anket til Gulating lagmannsrett, som i en fersk dom konkluderer i tr\u00e5d med dommen fra tingretten. En enstemmig rett fester ikke lit til domfeltes forklaring blant annet om at den seksuelle omgangen var frivillig."}
{"title": "Slik ble Marine Le Pen trukket inn i den m\u00f8rke russiske finansverdenen", "text": "N\u00e5, fire \u00e5r senere, har banken g\u00e5tt konkurs. Eieren har en arrestordre hengende over seg. Tidligere russiske milit\u00e6roffiserer krever penger. Og partiets kasserer sender rundt 1,5 millioner kroner (165.000 dollar) hver m\u00e5ned til en kvinne i Moskva \u2013 uten \u00e5 vite hva som vil skje med pengene."}
{"title": "Solberg vil ikke gi KrF s\u00e6rbehandling", "text": "\u2013 Det er ikke slik at vi skal ta s\u00e6rlig hensyn til enkeltpartier. Jeg m\u00e5 ta s\u00e6rlig hensyn til at vi faktisk kommer i m\u00e5l med et resultat som faktisk gj\u00f8r Norge bedre i \u00e5rene som kommer, sa Solberg i NRKs Politisk Kvarter onsdag morgen, kun f\u00e5 timer f\u00f8r regjeringsforhandlingene hos Granavolden Gj\u00e6stgiveri p\u00e5 Hadeland i Oppland starter onsdag ettermiddag. De tre regjeringspartiene og setter seg ned rundt forhandlingsbordet umiddelbart etter en innledende pressekonferanse klokka 15. Trolig vil forhandlingene p\u00e5g\u00e5 i et par uker. I romjulen var KrF-nestleder og partiets forhandlingsleder Kjell Ingolf Ropstad klar p\u00e5 at det ikke n\u00f8dvendigvis blir et vellykket forhandlingsresultat. Han erkjenner at alle partiene m\u00e5 f\u00e5 sine seirer, ogs\u00e5 Frp. \u2013 Vi er fire partier som skal forhandle, og jeg erkjenner at Frp m\u00e5 f\u00e5 sine seirer og vi m\u00e5 f\u00e5 v\u00e5re. Det er ikke slik at vi g\u00e5r inn i disse forhandlingene med et m\u00e5l om \u00e5 spenne krokfot p\u00e5 Fremskrittspartiet. M\u00e5let er at vi danner en regjering som gj\u00f8r det beste for Norge, sier Ropstad."}
{"title": "Solskj\u00e6r er usikker p\u00e5 om han h\u00f8rer hjemme p\u00e5 Premier League-niv\u00e5", "text": "Kristiansunderen har bl\u00e5st nytt liv i United. P\u00e5 slutten av Jos\u00e9 Mourinho-epoken var en stor del av fanskaren sl\u00e5tt ut av apati, men under Solskj\u00e6r har klubben v\u00e5knet til liv. Gleden blomstrer igjen p\u00e5 Old Trafford. Solskj\u00e6rs tre f\u00f8rste kamper har gitt like mange seirer og pene 12-3 i m\u00e5lscore. Den knallsterke starten har allerede startet debatten om Solskj\u00e6r ogs\u00e5 kan lede Manchester United permanent etter sesongen. Om han er god nok til det, lar han v\u00e6re opp til andre \u00e5 bed\u00f8mme. \u2013 Jeg vet ikke om jeg h\u00f8rer hjemme p\u00e5 dette niv\u00e5et, men jeg f\u00f8ler meg hjemme i denne klubben. Jeg er komfortabel i dette milj\u00f8et. Det er opp til dere \u00e5 vurdere om jeg holder niv\u00e5et, men jeg nyter definitivt \u00e5 v\u00e6re hjemme igjen, sa Solskj\u00e6r under et pressem\u00f8te f\u00f8r onsdagens bortekamp mot Newcastle."}
{"title": "Sprekpodden: Ned i vekt? Dette m\u00e5 du vite om 5:2- og ketodietten", "text": "Det nye \u00e5ret har akkurat blitt sparket i gang, og mange har satt seg m\u00e5l om \u00e5 g\u00e5 ned noen kilo, eller kanskje begynne \u00e5 trene litt mer. I denne episoden av Sprekpodden snakker vi med Tine Sundf\u00f8r, klinisk ern\u00e6ringsfysiolog ved Oslo universitetssykehus, om hvordan man kan endre kosthold og faktisk klare nytt\u00e5rsforsettene sine."}
{"title": "Start interessert i Bismar Acosta", "text": "Etter det F\u00e6drelandsvennen vet \u00f8nsker Start \u00e5 forsterke forsvaret med den 32 \u00e5r gamle Brann-stopperen. Han ble hentet til Start fra den costaricanske klubben Bel\u00e9n i 2013, f\u00f8r han ble solgt videre til Brann, som hadde rykket ned til 1. divisjon, i 2015. Han har kontrakt med bergenserne ut 2019."}
{"title": "Stjernene avviser kritikken: \u2013 M\u00e5 v\u00e6re smart og kynisk", "text": "OBERSTDORF: \u2013 Egentlig var ambisjonen \u00e5 lede Tour de Ski, men det er bra \u00e5 v\u00e6re p\u00e5 tredjeplass i sammendraget ogs\u00e5, forteller Emil Iversen. Han er p\u00e5 vei til dopingkontrollen etter \u00e5 ha vunnet sitt sjuende verdenscuprenn i karrieren, og det f\u00f8rste denne sesongen. Men i stedet for \u00e5 beskrive hvordan det var \u00e5 vinne 15 km fellesstart i sn\u00f8v\u00e6ret i den tyske VM-byen, m\u00e5 27-\u00e5ringen forklare hvorfor han setter seg p\u00e5 flyet hjem."}
{"title": "Stopper forlater TIL \u2013 klubben vurderer \u00e5 hente toppscorer p\u00e5 pr\u00f8vespill", "text": "TIL er fortsatt i ferd med \u00e5 rydde opp i stallen foran neste sesong. N\u00e5 tyder alt p\u00e5 at Mehdi Dioury (20) har spilt sin siste kamp for \u00abGutan\u00bb. \u2013 Jeg var i kontakt med Mehdi p\u00e5 nytt\u00e5rsaften og vi har gitt han tillatelse til \u00e5 dra p\u00e5 pr\u00f8vespill hos andre klubber, sier sportssjef i TIL, Svein-Morten Johansen."}
{"title": "Stor oversikt: Dette er \u00e5rets nye veteranbiler", "text": "Berlinmuren faller. Oljetankeren \u00abExxon Valdez\u00bb skaper oljekatastrofe i Alaska. Romanias diktator Nicolae Ceausescu blir henrettet av sine egne. Hjemme i Norge g\u00e5r det knapt an \u00e5 skru p\u00e5 en FM-radio uten \u00e5 h\u00f8re Tanita Tikaram. Men for bilfolket er det andre nyheter som setter sitt preg p\u00e5 1989:"}
{"title": "Storeb\u00e6ltsbroen stengt etter uv\u00e6r og togulykke", "text": "B\u00e5de Storeb\u00e6ltsbroen og \u00d8resundsbroen ble stengt for veitrafikk i begge retninger rett f\u00f8r klokken 4 natt til onsdag. \u2013 Vinden st\u00e5r inn nesten rett fra nord og bl\u00e5ser dermed p\u00e5 tvers av \u00d8resund og Storeb\u00e6lt, sa vakthavende meteorolog Henning Gissel\u00f8 ved Danmarks Meteorologiske Institut. P\u00e5 morgenen ble \u00d8restundsbroen \u00e5pnet igjen. Litt senere kom det melding om at \u00e5tte personer ble lettere skadd da et lyntog m\u00e5tte bremse kraftig p\u00e5 lavbroen over Storeb\u00e6lt."}
{"title": "Syv ting som kan avgj\u00f8re om det blir ny Brann-suksess i 2019", "text": "Bismar Acosta er \u00e5pen for \u00e5 forlate Brann. Vito Wormgoor kan ha v\u00e6rt god nok til at det kommer fristende tilbud fra st\u00f8rre klubber. Midtstopperposisjonen har v\u00e6rt Branns kanskje sterkeste, men n\u00e5 er det mye usikkerhet rundt den. Start snuser allerede p\u00e5 Acosta, som ogs\u00e5 har spilt der f\u00f8r. Christian Eggen Rismark gjorde det godt da han overraskende kom p\u00e5 Brann-laget i h\u00f8st, men har bare \u00e9n sesong p\u00e5 norsk toppniv\u00e5."}
{"title": "Ten\u00e5ring skadet i fyrverkeriulykke i Hordaland", "text": "Hendelsen ble meldt til politiet klokka 17.35. Det var en annen person p\u00e5 stedet som ringte medisinsk n\u00f8dnummer for \u00e5 varsle om ulykken. Vest politidistrikt opplyste f\u00f8rst at det dreide seg om en sprengningsulykke og at de unders\u00f8kte hva slags sprengstoff det dreide seg om. Litt senere opplyser politiet at de tror ulykken skjedde i forbindelse med bruk av fyrverkeri. Den 16 \u00e5r gamle gutten er kj\u00f8rt til sykehus. If\u00f8lge politiet er han alvorlig skadet. Politiet har rykket ut til stedet. De foretar avh\u00f8r av andre personer for \u00e5 finne ut hva som har skjedd."}
{"title": "To kvinner p\u00e5 tempelbes\u00f8k i India skapte historie og voldelige protester", "text": "Politiet brukte t\u00e5regass, sjokkgranater og vannkanoner mot demonstranter og de to rivaliserende gruppene i den s\u00f8rlige delstaten Keralas hovedstad, Thiruvananthapuram, melder lokale medier. Indias h\u00f8yesterett omgjorde i september en lov fra 1972 som forb\u00f8d kvinner mellom 10 og 50 \u00e5r \u00e5 g\u00e5 inn i det gullbelagte Sabarimala-tempelet. De siste ukene har hinduistiske tradisjonalister, st\u00f8ttet av statsminister Narendra Modi fra det hindunasjonalistiske partiet BJP, forhindret kvinners fors\u00f8k, noen ganger voldelige, p\u00e5 \u00e5 f\u00e5 tilgang til tempelet. Men onsdag klarte 42-\u00e5rige kvinner, med hjelp fra aktivister, \u00e5 komme seg inn i tempelet. De forlot det uten \u00e5 bli oppdaget, bekrefter polititjenestemenn. \u2013 Vi kom ikke inn i helligdommen ved \u00e5 klatre de 18 hellige trappene, men ved \u00e5 g\u00e5 inn gjennom stabsporten, forteller en av kvinnene."}
{"title": "To nye nordmenn trekker seg fra Tour de Ski", "text": "OBERSTDORF/OSLO: Tidligere onsdag skapte det reaksjoner da etappevinner Emil Iversen valgte \u00e5 droppe resten av Tour de Ski. N\u00e5 har to nye norske l\u00f8pere bestemt seg for \u00e5 gj\u00f8re det samme. Silje \u00d8yre Slind kom inn som reserve til touren etter \u00e5 ha trent hardt hjemme i Oppdal i julen. Etter \u00e5 ha kommet p\u00e5 35.-plass p\u00e5 10-kilometeren onsdag, skulle hun bruke kvelden til \u00e5 bestemme seg for om hun ville delta videre. N\u00e5 velger 30-\u00e5ringen \u00e5 dra hjem for \u00e5 finne formen. \u2013 Ja, det blir \u00e5 reise hjem og pr\u00f8ve \u00e5 finne flyten frem til NM! H\u00e5per \u00e5 komme sterkt tilbake der, skriver Slind i en SMS til Adresseavisen. FREDRIK VARFJELL / BILDBYR\u00c5N NORWAY Debutant Anna Svendsen har ogs\u00e5 valgt \u00e5 gi seg for denne gang. Hun var n\u00e6r en semifinale p\u00e5 sprinten tirsdag og kom p\u00e5 20.-plass p\u00e5 onsdagens \u00f8velse \u2013 Det er en totalvurdering tatt i samr\u00e5d med landslagslegen og trenerne som gj\u00f8r at jeg velger \u00e5 reise hjem. Kroppen var tung i dag i tillegg til at jeg plages med lungene. Det er kjedelig \u00e5 reise hjem og det satt langt inne \u00e5 ta den avgj\u00f8relsen, men jeg tror ikke det er lurt \u00e5 fortsette. Da bryter jeg meg bare ned, og det kommer flere viktige konkurranser fremover, sier Svendsen til iTroms\u00f8. Svendsen og \u00d8yre Slind l\u00e5 p\u00e5 henholdsvis 30. og 33. plass i sammendraget."}
{"title": "Tre finner og en svenske savnet i skredutsatt fjellomr\u00e5de i Troms", "text": "\u2013 En turkamerat som var sammen med de fire som n\u00e5 er savnet har opplyst til oss at det g\u00e5r skispor inn i skredet under toppen av fjellet, men ikke ut. Det er et veldig d\u00e5rlig tegn, sier operasjonsleder Morten Augensen ved Troms politidistrikt til Aftenposten. Turf\u00f8lget, som best\u00e5r av en svensk kvinne og tre finske menn, ble sist observert rundt klokken 14.00 ved det 1442 meter h\u00f8ye Bl\u00e5b\u00e6rfjellet. Etter noen timer ble den femte personen i turf\u00f8lget s\u00e5 bekymret at han meldte fra til politiet. Han befant seg da i ca. 1000 meters h\u00f8yde. Politiet frykter at de fire er tatt av et stort sn\u00f8skred som er g\u00e5tt i omr\u00e5det. Skredet er 300 meter bredt og 500 \u2013 600 meter langt."}
{"title": "Tr\u00f8bbel under Tour de Ski: \u2013 Har ikke hatt s\u00e5 store kladder siden jeg var seks \u00e5r", "text": "OBERSTDORF/TRONDHEIM: Jessica Diggins slet med skiene allerede i den f\u00f8rste bakken, og Stina Nilsson m\u00e5tte til stadighet bruke krefter p\u00e5 \u00e5 sparke vekk sn\u00f8 fra skiene. For Astrid Uhrenholdt Jacobsen startet problemene allerede f\u00f8r startskuddet gikk. Da oppdaget hun at hun hadde kladder under skiene, og m\u00e5tte g\u00e5 til siden og slippe feltet forbi for \u00e5 f\u00e5 fjernet sn\u00f8en. \u2013 Det ble en veldig d\u00e5rlig start for min del. Jeg l\u00e5 vel like langt bak ut fra start som jeg havnet bak i m\u00e5l, sier Jacobsen etter skiene var tatt av. I m\u00e5l var hun 12,9 sekunder bak \u00d8stberg, p\u00e5 en respektabel fjerdeplass. Pedersen, Terje / NTB scanpix"}
{"title": "Tusenvis str\u00f8ml\u00f8se etter uv\u00e6ret", "text": "De siste dagene har uv\u00e6r og kraftig vind f\u00f8rt til en rekke problemer p\u00e5 Vestlandet, S\u00f8r-Norge og Midt-Norge. Vinden har bl\u00e5st flere tr\u00e6r over veier og str\u00f8mlinjer. Dette har f\u00f8rt til b\u00e5de trafikkproblemer og str\u00f8mbrudd. S\u00e5 mange som 75.000 husstander har v\u00e6rt uten str\u00f8m i l\u00f8pet av de siste to dagene, if\u00f8lge et estimat fra Norges vassdrags- og energidirektorat (NVE). Mange av Eidsiva Energis kunder i Hedmark og Oppland har opplevd str\u00f8mbrudd, og n\u00e6rmere 23.000 av deres kunder har blitt ber\u00f8rt i kortere eller lengre perioder i l\u00f8pet av natt til onsdag. Fremdeles sto 2.000 kunder uten str\u00f8m onsdag ettermiddag. \u2013 Vi har satt inn to helikoptre som befarer linjene i Hedmark, der det har v\u00e6rt flest feil. Det gj\u00f8r det enklere \u00e5 lokalisere utkoblingene slik at bakkemannskap raskt n\u00e5r fram. Jeg h\u00e5per og tror vi har f\u00e5tt fikset opp i dette i l\u00f8pet av ettermiddagen, sier kommunikasjonsansvarlig Ragnhild B\u00f8rresen Abrante hos Eidsiva Energi til NTB."}
{"title": "TV-anmeldelse: \u00abDas Boot\u00bb er bedre i vann enn p\u00e5 land | Anmeldt av Asbj\u00f8rn Slettemark", "text": "N\u00e5r NRK setter i gang med \u00e5 str\u00f8mme Das Boot 1. januar, er det lett \u00e5 bli forvirret, for serien heter det samme som filmen fra 1981. Med tanke p\u00e5 hvor mange kino- og serieutgaver den f\u00f8rste innspillingen gikk gjennom er det fort gjort \u00e5 tro at Das Boot er en nyinnspilling eller nyklipp av Das Boot. Men nei, denne serien er en oppf\u00f8lger til krigsdramaet som dro ned rulletekstene da handlingen n\u00e5dde vinteren 1941."}
{"title": "Ullev\u00e5l sykehus er best og billigst | Rolf K\u00e5resen", "text": "Erling Dokk Holm hevder i Aftenposten 12. desember at det er greit med h\u00f8ye bygg langs Ring 3. Men hva mener han med h\u00f8ye? En hvilken som helst h\u00f8yde? Mange, for eksempel Oslos plan- og bygningsetat, mener at de 76 meterne, som er n\u00e6r det doble av maksimal reguleringsh\u00f8yde, er altfor h\u00f8yt. De har derfor bedt prosjektet respektere reguleringsh\u00f8yden. 3rd-party-bio At Holm ikke nevner problemene h\u00f8yhusene kan skape for milj\u00f8et rundt, er p\u00e5fallende. Byantikvaren og Riksantikvaren mener problemene er s\u00e5 alvorlige at de har varslet innsigelser. Terje Bendiksby, NTB scanpix"}
{"title": "Verdens eldste person jukset og svindlet, if\u00f8lge russiske forskere", "text": "Det finnes noen f\u00e5 tilfeller der det hevdes at en person har overlevd Calments 122 \u00e5r og 164 dager lange livsl\u00f8p, men if\u00f8lge Guinness rekordbok er Arles-kvinnen det mennesket som har levd lengst og med en f\u00f8dselsattest som bevis. N\u00e5 utfordres rekorden av to russiske forskere. Matematiker Nikolai Zak og geriatriker Valerij Novoselov er kommet fram til at Jeanne Calments datter Yvonne m\u00e5 ha stj\u00e5let og overtatt morens identitet i 1934, angivelig for \u00e5 unndra seg arveskatt. Offisielt var det datteren som d\u00f8de dette \u00e5ret \u2013 av brysthinnebetennelse. Men forskerne har etterg\u00e5tt biografier og intervjuer med den p\u00e5st\u00e5tt verdens eldste, som artig nok hevdet at daglige doser med sjokolade, olivenolje, portvin og en sigarett i ny og ne \u2013 var oppskriften for et langt liv. Zak og Novoselov mener \u00e5 kunne p\u00e5vise en lang rekke p\u00e5fallende forskjeller mellom Calments identitetskort fra 1930-tallet og hennes utseende i senere \u00e5r. De argumenterer ogs\u00e5 med at Calments i senere \u00e5r av sitt liv skal ha beordret brenning av ungdomsbilder av seg. Dersom det stemmer at det var datteren Yvonne som takket for seg i 1997, skjedde det i s\u00e5 fall i en alder av noe mer beskjedne 99 \u00e5r. P\u00e5standene om identitetstyveri, forsikringssvindel og rekordfusk blir m\u00f8tt med b\u00e5de kritikk og anerkjennelse. Blant skeptikerne er den dav\u00e6rende ordf\u00f8reren i Calments hjemby Arles, Michel Vauzelle. Han omtaler rapporten som \u00abfullstendig umulig og latterlig\u00bb. Atter andre tar til orde for \u00e5 komme til bunns i saken ved \u00e5 grave opp b\u00e5de mor og datter og ved hjelp av DNA-analyser avgj\u00f8re saken en gang for alle."}
{"title": "Vil ta grep for \u00e5 tette avstanden opp til suverene Stina Nilsson", "text": "Assisterende landslagstrener Geir Endre Rogn sier at landslagsledelsen m\u00e5 vurdere \u00e5 opprette et eget sprintlandslag for kvinner. Selv om kvinnene endte opp med tre i finalen i Tour de Skis 3. etappe i sveitsiske Val M\u00fcstair, er helhetsinntrykket ikke bare denne sesongen, men i flere sesonger at de norske ikke henger med de beste med unntak av Maiken Caspersen Falla. Et eller annet m\u00e5 gj\u00f8res for \u00e5 tette gapet opp mot de beste og i s\u00e6rdeles den aller beste, Sveriges Stina Nilsson. \u2013 Vi m\u00e5 nok vurdere en egen sprintsatsing for kvinner. Vi ser at p\u00e5 det laget vi har s\u00e5 blir veldig mange gradvis bedre p\u00e5 distanse og gradvis litt svakere p\u00e5 sprint. Det kan godt hende at et eget sprintlandslag er noe vi m\u00e5 vurdere, men det tar vi n\u00e5r sesongen n\u00e6rmer seg slutten, sa assisterende landslagstrener Geir Endre Rogn etter l\u00f8pet i Sveits. Lest denne? Mener Kl\u00e6bo m\u00e5 stoppes med skitne triks i VM - slik svarer favoritten p\u00e5 \u00abtrusselen\u00bb"}
{"title": "Weng trosser skade og fortsetter touren", "text": "Heidi Weng forstuet tommelen etter fallet i tirsdagens sprintkvartfinale i Tour de Ski, men fortsetter likevel touren i Oberstdorf onsdag. \u2013 Heidi har forstuet h\u00f8yre tommelfinger, men st\u00e5r p\u00e5 videre med konkurransene, bekrefter landslagslege \u00d8ystein Andersen sent tirsdag kveld. Weng gikk i bakken og fikk en skade i den ene tommelen under tirsdagens sprintkvartfinale, og var fortvilet da hun snakket med mediene i m\u00e5lomr\u00e5det. \u2013 Jeg f\u00e5r h\u00e5pe bare at den ikke er brukket, sa Weng om den vonde tommelen. FREDRIK VARFJELL / BILDBYR\u00c5N NORWAY Har du lest disse? Slik gikk det i Tour de Ski tirsdag: Kl\u00e6bo smadret konkurrentene og tok tilbake ledertr\u00f8yen Suverene Stina Nilsson knuste resten av finalefeltet Det var den heldigvis ikke, og dermed er hun klar for onsdagens 10 kilometer. \u2013 Det er vondt, men det skal v\u00e6re mulig \u00e5 g\u00e5 videre med denne skaden selv om tommelen er vond. Hvis den er forstuet, s\u00e5 skal vi pr\u00f8ve \u00e5 mekke den til, sa Andersen til mediene etter fallet. \u2013 En forstuing gj\u00f8r at det er vondt ganske lenge, selv om man er rimelig raskt tilbake i trening. Er det vondt uten en verre skade er det greit, men det blir en ny vurdering i kveld. Vi f\u00e5r se om vi m\u00e5 fram med en Reodor Felgen-teip. Hvis ikke det er noe leddb\u00e5ndbrudd, s\u00e5 er det smertene som er verst, sa landslagslegen videre tirsdag. Weng ligger p\u00e5 13.-plass i sammendraget etter tre etapper i touren. Hun har 1.35,9 sekunder opp til ledende Jessica Diggins. (NTB)"}
{"title": "10 tips for helgen 3. til 6. januar", "text": "Hagen, Fredrik / NTB scanpix Denne helgen markerer Oslo kommune starten p\u00e5 milj\u00f8hovedstads\u00e5ret med en rekke gratisarrangementer p\u00e5 SALT. I samarbeid med Klimafestivalen blir SALT en vinterlandsby med aktiviteter, workshops, konserter, poesi og foredrag gjennom hele helgen. Her er noe av programmet: Resirkuleringsbasket \u2013 er du flink til resirkulering? Opplev milj\u00f8hovedstads\u00e5ret p\u00e5 f\u00e5 minutter. Mulighet for \u00e5 kj\u00f8pe sunn og b\u00e6rekraftig mat og drikke. Ta med en fin ting du ikke lenger trenger til Bytteboden, og bytt den i noe du faktisk har behov for. Hvor: SALT, Festningsallmenningen N\u00e5r: Fredag fra kl. 16, l\u00f8rdag og s\u00f8ndag fra kl. 12. Se fullt program p\u00e5 miljohovedstaden.no"}
{"title": "16-\u00e5ring eksperimenterte med fyrverkeri", "text": "(Bergens Tidende): Gutten som ble skadet i en ulykke med fyrverkeri i Meland onsdag kveld, er fremdeles innlagt p\u00e5 Haukeland med alvorlige skader, opplyser Haukeland i en pressemelding. Politiet opplyser at 16-\u00e5ringen mistet h\u00e5nden som f\u00f8lge av ulykken, if\u00f8lge BT. If\u00f8lge politiet var \u00e5rsaken til ulykken at 16-\u00e5ringen hadde demontert et fyrverkeri. \u2013 Han hadde demontert et fyrverkeribatteri som han eksperimenterte med. Det gikk galt da han tente p\u00e5, sier Kjell Idag Vangberg, lensmann i Nordhordland. If\u00f8lge Vangberg skjedde ulykken ute p\u00e5 terrassen ved huset i Meland. Vangberg sier at politiet ikke har snakket med gutten siden han ble innlagt p\u00e5 sykehus, men sier at jenta som var sammen med ham da ulykken skjedde skal avh\u00f8res i dag."}
{"title": "25-\u00e5ring d\u00f8de etter ishockey-uhell i Stavanger", "text": "(Stavanger Aftenblad): \u00abDet er med stor sorg vi overbringer beskjed om at en spiller p\u00e5 25 \u00e5r d\u00f8de like f\u00f8r midnatt nytt\u00e5rsaften, som en f\u00f8lge av skade han p\u00e5dro seg under s\u00f8ndagens trening. Vi har snakket med familien, og det hele fremst\u00e5r som et hendelig uhell p\u00e5 isen, men dessverre med veldig tragisk utfall.\u00bb Dette skriver Karton Nilsen, daglig leder i S\u00f8rmarka Arena, p\u00e5 Facebook-siden til Puck & K\u00f8lle Stavanger. Dette er en \u00e5pen side for ishockey-entusiaster i distriktet. I S\u00f8rmarka Arena kan de m\u00f8te opp og spille ishockey flere ganger i uka. Det var p\u00e5 en slik samling s\u00f8ndag at uhellet skjedde, skriver Aftenbladet."}
{"title": "Aftenposten mener: Solberg m\u00e5 gjerne bekymre seg for helheten", "text": "H\u00f8yre, Frp, Venstre og KrF skal forhandle seg frem til en regjeringsplattform de neste ukene. Sett med regjeringspartienes \u00f8yne er det store fordeler ved \u00e5 omgj\u00f8re en mindretallsregjering med et uforutsigbart parlamentarisk grunnlag i Stortinget til en flertallsregjering. Utfordringen er at \u00f8nsket om enighet kan gj\u00f8re at riktig politikk blir utvannet, mens d\u00e5rlig politikk f\u00e5r urovekkende stort rom. 3rd-party-bio Under sin oppsummerende pressekonferanse f\u00f8r jul understreket statsminister Erna Solberg (H) at helheten er stikkordet n\u00e5r H\u00f8yres gjennomslag skal m\u00e5les. Det h\u00f8res uklart ut, men er viktig. Solberg sier at hun vil kjempe for at utgiftene ikke galopperer av g\u00e5rde, at retningen p\u00e5 regjeringsprosjektet er riktig, at enkeltgjennomslag ikke undergraver hovedlinjene i det som har v\u00e6rt prosjektet s\u00e5 langt. Abort, barnetrygd, innvandring, landbruk, taxfree-salg og klimaavgifter er stikkord for hva som kan bli vanskelig i regjeringsforhandlingene. Hvis det g\u00e5r av seg selv, burde det ikke v\u00e6re grunnlag for Unge H\u00f8yre og Unge Venstres bekymring for fremtiden til rusreformen. Men de vet nok at kompromisser kan inneholde mye rart n\u00e5r de siste formuleringene skal skrives. Klima og innvandring er for lengst utropt som vanskelige temaer fordi Frp er motsatsen til Venstre og KrF i flere sp\u00f8rsm\u00e5l. Hvis Solberg virkelig skal ta vare p\u00e5 helheten og retningen, m\u00e5 hun blant annet styrke en klimapolitikk der forurenser betaler. Det er en forutsetning n\u00e5r Norges klimam\u00e5l blir mer ambisi\u00f8se. Innvandringspolitikken bygger i dag p\u00e5 at b\u00e5de Venstre og Frp har f\u00e5tt tydelige gjennomslag. Resultatet er en politikk som det er relativt bred enighet om. Det har egenverdi p\u00e5 dette omr\u00e5det. KrFs veivalg gjorde at Solberg \u00e5pnet for \u00e5 snakke om abortloven. Det er knyttet stor spenning til hva dette kan ende i, og det er s\u00e5 \u00e5 si umulig \u00e5 se for seg hva det skulle v\u00e6re. P\u00e5 dette omr\u00e5det vil det v\u00e6re sv\u00e6rt uheldig hvis det skulle ende med en endring som et bredt politisk flertall, langt inn i H\u00f8yre, er uenig i. Trine Eilertsen: KrFs familiepolitikk er dyr, lite treffsikker og har \u00e5penbare negative effekter. Men hos Erna Solberg blir partiets politikk tatt varmt imot. H\u00e5pet er at KrF f\u00f8rst og fremst konsentrerer seg om barna som blir, eller allerede er, f\u00f8dt. Her har KrF gjort en god jobb med \u00e5 l\u00f8fte frem problemstillinger knyttet til vold mot barn, blant annet. Det er rikelig \u00e5 ta tak i, hvis m\u00e5let er \u00e5 bedre barns vilk\u00e5r i hjemmet og p\u00e5 skolen, for eksempel. Solbergs omsorg for helheten m\u00e5 inneb\u00e6re at prioriteringer og gjennomtenkt effektivisering er viktigere enn skatte\u00f8kninger. Kommunereformen m\u00e5 dyttes videre. Plattformen m\u00e5 unng\u00e5 politikk som virker mot m\u00e5lsetningen om \u00e5 f\u00e5 flere i arbeid. Den m\u00e5 bidra til at Norge klarer \u00e5 n\u00e5 mer ambisi\u00f8se klimam\u00e5l. Stabilitet og forutsigbare rammer kan v\u00e6re en fordel med en flertallsregjering. Men det forutsetter at retningen er riktig."}
{"title": "Alfrida er den kraftigste stormen registrert i Finland", "text": "De sterkeste vindene bl\u00e5ste over den finske \u00f8ya Bogsk\u00e4r. I gjennomsnitt m\u00e5lte vinden her over 32,5 meter per sekund \u2013 n\u00e6r grensen for orkan \u2013 og opp mot 42,6 meter per sekund i kastene, if\u00f8lge nyhetsbyr\u00e5et SPT. \u2013 Dette er sv\u00e6rt uvanlig. Det er den h\u00f8yeste vindstyrken vi noensinne har m\u00e5lt i Finland, sier meteorolog Hanna Valta ved Meteorologiska Institutet. Flere titusen husstander var onsdag uten str\u00f8m i Finland som f\u00f8lge av stormen. Ogs\u00e5 i Sverige og Norge har titusener av husstander opplevd str\u00f8mbrudd som f\u00f8lge av uv\u00e6ret tidligere denne uken. I Danmark ventes vannstander mellom 1,2 og 1,6 meter h\u00f8yere enn normalt, blant annet i Sydjylland, Sydfyn og Lolland-Falster. Stormen Alfrida f\u00f8rte ogs\u00e5 til kraftige vind ved Storeb\u00e6ltsbroen, da gjenstander fra et godstog traff et m\u00f8tende passasjertog onsdag morgen. \u00c5tte personer d\u00f8de i ulykken."}
{"title": "Anerkjent fotballskribent: \u2013 Solskj\u00e6r har brakt tilbake en verdighet til United", "text": "Onsdag forlenget Ole Gunnar Solskj\u00e6r seiersrekken til fire, noe ingen Manchester United-manager har gjort siden trenerlegenden Sir Matt Busby i 1946. Nordmannen blir hyllet dagen derp\u00e5 av engelske medier. LEST DENNE? Solskj\u00e6r er usikker p\u00e5 om han h\u00f8rer hjemme p\u00e5 Premier League-niv\u00e5"}
{"title": "Antall d\u00f8de i togulykken i Danmark har steget til \u00e5tte", "text": "Ulykken skjedde trolig da en tilhenger bl\u00e5ste av et godstog og rett inn i et m\u00f8tende passasjertog p\u00e5 Storeb\u00e6ltsbroen i Danmark. Onsdag morgen opplyste politiet at antall bekreftede omkomne var steget fra seks til \u00e5tte. \u00c5rsaken til Danmarks verste togulykke p\u00e5 30 \u00e5r er trolig en trailer-tilhenger med tomme \u00f8lflasker som l\u00f8snet fra godsvognen den sto p\u00e5. Den bl\u00e5ste rett inn i et lyntog som kom over Storeb\u00e6ltsbroen i motsatt retning, rapporterer Ekstra Bladet. Seks omkom i togulykke p\u00e5 Storeb\u00e6ltsbroen: \u2013 Vinduene eksploderte. S\u00e5 ble alt svart."}
{"title": "\u00c5sen \u00f8nsket p\u00e5 Lerkendal: Var i m\u00f8te med Rosenborg", "text": "\u2013 Gjermund er under kontrakt med Troms\u00f8, som vi forholder oss til. Samtidig er han \u00f8nsket av en rekke klubber i hele Skandinavia. Det har han v\u00e6rt lenge. Det sier \u00c5sen-agent Kevin Ingebrigtsen til Adresseavisen torsdag."}
{"title": "Bekreftet: Her er Rosenborgs nye trenerduo", "text": "Duoen kommer fra Haugesund, og har signert hver sin to\u00e5rskontrakt med RBK. \u2013 En veldig god l\u00f8sning for Rosenborg, sier styreleder Ivar Koteng til Adresseavisen. \u2013 Internasjonal fotball utvikler seg. I tr\u00e5d med det har vi jaktet en trener som skal pr\u00f8ve \u00e5 gi oss et l\u00f8ft. B\u00e5de n\u00e5r det kommer til fysikk og til organisering p\u00e5 banen, legger han til. Dermed er trenerjakten - som startet tilbake i august - over. F\u00c5TT MED DEG DENNE? RBK-spiller p\u00e5 vei til nederlandsk toppklubb Rune Petter Ness"}
{"title": "Brann slukket i rekkehus i Troms\u00f8", "text": "Politiet meldte om hendelsen klokken 0.50 torsdag. Samtlige beboere er gjort rede for, men brannvesenet opplyser at ingen kan bo der natt til torsdag. Brannen startet i en av de \u00e5tte leilighetene i rekkehuset, men rakk \u00e5 spre seg til en av naboleilighetene f\u00f8r brannvesenet fikk kontroll. Da var spredningsfaren over, opplyste operasjonsleder RoyTore Meyer i Troms politidistrikt til NTB. \u2013 To av de evakuerte ble sendt til legevakt for sjekk. Det jobbes med \u00e5 f\u00e5 innlosjert de \u00f8vrige. Det er ikke avklart hvor, men sannsynligvis blir det hotell, sa han. Brannen ble til slutt slukket natt til torsdag."}
{"title": "Casper Ruud videre til kvartfinale i Australia", "text": "Casper Ruud er videre til kvartfinale etter seier mot Henri Laaksonen. Ruud fikk litt motstand, men syntes \u00e5 ha god kontroll p\u00e5 kampen han vant 2-0 i sett, med sifrene 6-3, 6-4. Ruud fikk litt motstand, men syntes \u00e5 ha god kontroll p\u00e5 kampen han vant med sifrene 6-3, 6-4. I kvartfinalen fredag m\u00f8ter han brasilianske Rogerio Dutra Silva, rangert som nummer 159 i verden. Ruud er for tiden nummer 112 p\u00e5 verdensrankingen, mens Laaksonen er nummer 169. Skulle Ruud vinne turneringen, vil han ta seg inn i topp 100. LEST DENNE? Ruud lekte seg til seier p\u00e5 \u00e5rets f\u00f8rste dag Det var n\u00e6r 40 varmegrader i Adelaide-forstaden Playford under torsdagens kamp. Spillerne holdt serven inntil Ruud br\u00f8t Laaksonens fjerde servegame og gikk opp i 5-3. Deretter holdt han egen serve og avgjorde settet. I neste sett var Laaksonen kjapt ute og yppet seg litt mot Ruud, men klarte ikke \u00e5 bryte nordmannens serve tross seks bruddballer. I stedet ble det Ruud som dro til ved f\u00f8rste sjanse til \u00e5 bryte Laaksonens serve og sikret seg 4-3-ledelse. Deretter virket han sv\u00e6rt selvsikker. Det var bare \u00e5 holde serven to ganger, og dermed var seieren i havn. Casper Ruud har f\u00e5tt en fin start p\u00e5 det nye \u00e5ret i Playford. Tirsdag feide han belgiske Arthur De Greef av banen da han gikk til \u00e5ttedelsfinalen. 20-\u00e5ringen fra Snar\u00f8ya vant 6-1, 6-3 p\u00e5 den australske hardcourten. Ruud vant for \u00f8vrig doublekamp i challengerturneringen sammen med Dominik K\u00f6pfer onsdag. Dermed er duoen klar for kvartfinale i turneringen, der de m\u00f8ter Sander Gille og Joran Vliegen fra Belgia. Ogs\u00e5 den kvartfinalen spilles fredag. Ruud spiller kvartfinale i single som dagens f\u00f8rste kamp p\u00e5 bane 2 og skal tilbake p\u00e5 samme bane noen timer senere i double. Motstandere blir belgiske Sander Gille/Joran Vliegen, som er toppseedet i doubleturneringen. (\u00a9NTB)"}
{"title": "D\u00e5rlig v\u00e6r kan skape problemer for leteaksjon i Troms", "text": "M\u00f8tet finner sted i politihuset klokken 8, opplyser Troms politidistrikt til NTB. \u2013 Vi skal i samr\u00e5d med blant andre Hovedredningssentralen Nord-Norge planlegge videre innsats. Vi h\u00e5per \u00e5 komme i gang s\u00e5 fort som mulig, sier operasjonsleder Roy Tore Meyer i Troms politidistrikt. \u2013 Det blir tatt vurdering rundt helikopter, R\u00f8de Kors og om det lar seg gj\u00f8re \u00e5 fly over omr\u00e5det \u00e5 se. Det er kort dagslys i omr\u00e5det. Da b\u00f8r det skje det noe p\u00e5 formiddagen, s\u00e5fremt v\u00e6ret tillater det, sier redningsleder Sten-Rune Nikolaisen i HRS Nord-Norge til NTB."}
{"title": "D\u00e5rligste punktlighet for tog i Norge p\u00e5 mange \u00e5r", "text": "Onsdag kom tallene fra Bane Nor som viser hvor punktlig norsk jernbane var i 2018. I statistikken markeres togene som n\u00e5dde jernbanens egne m\u00e5l for punktlighet med gr\u00f8nne tall. De som ikke n\u00e5dde m\u00e5lene er markert med r\u00f8dt."}
{"title": "De s\u00e5 plutselig de sm\u00e5, ekle krypene i det nye huset. N\u00e5 f\u00e5r de 350.000 kroner i erstatning", "text": "\u2013 Vi holdt p\u00e5 \u00e5 flytte inn og fant sm\u00e5 dyr overalt i huset, forteller sm\u00e5barnsfaren. I begynnelsen av desember ble barnefamilien enig om et forlik med forsikringsselskapet Protector, med hjelp fra boligkj\u00f8perforsikringsselskapet Help. Familien f\u00e5r 350.000 kroner i erstatning for skjeggkreene og er passelig forn\u00f8yde."}
{"title": "Den nordiske dietten som forsvant | Joacim Lund", "text": "Det begynte s\u00e5 bra. For ti \u00e5r siden p\u00f8ste Nordea-fondet 100 millioner kroner inn i Opus-prosjektet ved Universitetet i K\u00f8benhavn. Noma-gr\u00fcnder og stjernekokk Claus Meyer ble prosjektets ansikt utad. Nordisk ministerr\u00e5d etablerte programmet Ny nordisk mat. M\u00e5let var, inspirert av middelhavskosten, \u00e5 gjenopplive de gamle, nordiske mattradisjonene og p\u00e5 den m\u00e5ten f\u00e5 folk til \u00e5 spise sunnere og bedre. Forskningen var lovende. Overvektige raste ned i vekt. Blodtrykket sank. Risikoen for \u00e5 utvikle diabetes ogs\u00e5. Elitekokker fra hele kloden begynte \u00e5 reise til Skandinavia for \u00e5 hente inspirasjon. Alt l\u00e5 til rette for at Skagerrak skulle bli det nye Middelhavet."}
{"title": "Dette sier direkt\u00f8ren om Moldes Solskj\u00e6r-avtale med United", "text": "Det er stille i gangene p\u00e5 Aker stadion. I resepsjonen er julepynten p\u00e5 vei ned i pappeskene. Ute p\u00e5 kunstgresset leker noen juniorspillere med ball. A-laget har fri til 14. januar. Kontoret til Ole Gunnar Solskj\u00e6r er m\u00f8rkt og l\u00e5st. Men direkt\u00f8r \u00d8ystein Neerland er avslappet og forn\u00f8yd der han sitter bak skrivebordet og gleder seg til sesongen starter."}
{"title": "Equinor og Telenor nekter ansatte \u00e5 ta ut bonuspoeng p\u00e5 privatreiser", "text": "1. januar ble det innf\u00f8rt nye innrapporteringsregler for bruk av bonuspoeng. N\u00e5r man samler bonuspoeng p\u00e5 jobbreiser, men s\u00e5 bruker disse poengene privat, utl\u00f8ser det nemlig skatteplikt. Frem til n\u00e5 har det v\u00e6rt den enkelte arbeidstagers ansvar \u00e5 f\u00f8re opp verdien av reisen i skattemeldingen og skatte av den. Men fra nytt\u00e5r ble det i stedet arbeidsgivers ansvar \u00e5 rapportere og trekke skatt for private reiser betalt med poeng fra jobbturer. De nye reglene er blitt kritisert fra flere hold. Kritikken g\u00e5r f\u00f8rst og fremst ut p\u00e5 at det er umulig for arbeidsgivere \u00e5 holde styr p\u00e5 hvordan ansatte bruker sine bonuspoeng, og hvor disse poengene kommer fra."}
{"title": "F\u00e6rre migranter omkom i Middelhavet i 2018", "text": "Om lag 2.262 personer omkom eller ble savnet i 2018, mot 3.139 \u00e5ret f\u00f8r, opplyser UNHCR. Antallet som ankom Europa via Middelhavet, har ogs\u00e5 minket, fra 172.301 i 2017 til 113.482 i fjor. Tallene fra UNHCR viser at Spania tok imot flest migranter og flyktninger fra Nord-Afrika. 55.756 personer ankom sj\u00f8veien til landet i 2018. Det har v\u00e6rt en kraftig nedgang i antallet som ankom Italia, som har f\u00f8rt en sv\u00e6rt streng migrasjonspolitikk det siste \u00e5ret. 23.371 personer kom til landet via Middelhavet i 2018 \u2013 om lag en femdel av antallet som kom i 2017. I juni opplyste FNs organisasjon for migrasjon (IOM) at tallet p\u00e5 migranter og flyktninger som tok seg til Europa via Middelhavet fra januar til juni 2018 var halvert fra samme periode i 2017. I perioden fra januar til juni kom om lag 40.000 mennesker via sj\u00f8veien til Europa, mot 80.000 mennesker \u00e5ret f\u00f8r."}
{"title": "Filmanmeldelse: Kanskje er Timoth\u00e9e Chalamet for glamor\u00f8s for denne rollen", "text": "Vi har kommet til et punkt der filmskapere ikke lenger fors\u00f8ker \u00e5 besvare hvorfor noen blir avhengig av dop, men anerkjenner det som en sykdom med like mange kjemiske som sosiale svar. I h\u00f8st ga den norske filmen N\u00e5r jeg faller oss et sjeldent nyansert portrett av avhengighet. I denne amerikanske filmen er det den nye dopverstingen, metaamfetamin, som p\u00e5 tilsvarende vis truer livsgrunnlaget til en ressurssterk ung mann og hans familie."}
{"title": "Filmanmeldelse: Skal du se \u00abMaquia\u00bb, m\u00e5 du ta med lommet\u00f8rkle", "text": "Da mascaraen begynte \u00e5 renne, \u00f8nsket denne filmanmelderen at hun hadde husket \u00e5 ta med seg lommet\u00f8rkle. For mot slutten av denne nydelige fabelen om en mors kj\u00e6rlighet m\u00e5 jeg innr\u00f8mme at det kom noen t\u00e5rer. Mari Okada debuterer som langfilmregiss\u00f8r med et originalt eventyr som involverer b\u00e5de drager, krig og ud\u00f8delige vesener. At Okada har spesialisert seg p\u00e5 historier for ungdom, er lett \u00e5 se. Selv om heltinnen i Maquia: When the Promised Flower Blooms ikke eldes, er det en historie om \u00e5 bli voksen."}
{"title": "For farlig \u00e5 sette inn letemannskaper etter skiturister i Troms", "text": "Politiet understreker at aksjonen er en redningsaksjon med fortsatt h\u00e5p om \u00e5 finne overlevende. \u2013 V\u00e6rforholdene i omr\u00e5det er krevende, og skredfaren er for stor til at mannskaper kan settes inn i omr\u00e5det, opplyser politiet. \u2013 Det er liten storm, sn\u00f8v\u00e6r og lavt skydekke i omr\u00e5det. Det er en sv\u00e6rt krevende situasjon for letemannskapene, sier politimester Astrid Nilsen p\u00e5 en pressekonferanse torsdag formiddag. Det er gjort flere overflates\u00f8k i omr\u00e5det fra helikopter uten at det er gjort funn. \u2013 Alle skredfaglige eksperter er enige om at det er uforsvarlig \u00e5 sette letemannskaper p\u00e5 bakken slik situasjonen ser ut n\u00e5 i formiddag, sier stabssjef Morten Pettersen hos politiet i Troms. Han legger til at det er liten sannsynlighet for at det blir mulig \u00e5 fly inn i omr\u00e5det i l\u00f8pet av torsdag. Alarmen gikk klokken 16 onsdag etter at en svenske meldte fra om at han savnet fire turkamerater. \u2013 Vi startet en leteaksjon umiddelbart, sier Nilsen De savnede er en svensk kvinne og tre finske menn som var p\u00e5 topptur til Bl\u00e5b\u00e6rfjellet i Tamokdalen. De fire ble sist observert rundt klokken 14 onsdag. Etter noen timer ble en femte person i turf\u00f8lget bekymret og meldte fra til politiet. Det er observert et st\u00f8rre skred i Tamokdalen der de fire turg\u00e5erne er savnet. Det er sett skispor som g\u00e5r inn i skredet, men ingen har sett skispor som kommer ut av skredet. Skredet er anslagsvis 300 meter bredt og 500 \u2013 600 meter langt, og det gikk like under toppen av det 1.442 meter h\u00f8ye Bl\u00e5b\u00e6rfjellet som ligger i Balsfjord kommune."}
{"title": "Forfang hoppet lengst av alle i kvalifiseringen", "text": "Hoppukedebutant Robin Pedersen f\u00e5r ikke delta i Innsbruck-rennet etter \u00e5 ha blitt diskvalifisert p\u00e5 grunn av for stor dress i torsdagens kvalifisering. Pedersen hoppet 109 meter, et svev som trolig ville ha gitt ham plass i fredagens konkurranse. Det hjalp uansett ikke n\u00e5r dressen ikke tilfredsstilte kravene. \u2013 Jeg fikk beskjed om at dressen var for stor. Jeg trodde jeg hadde kontroll p\u00e5 det, men slikt skjer, sa Pedersen til NTB. \u2013 Det er klart det er surt. Jeg er her for \u00e5 hoppe p\u00e5 ski, og n\u00e5 f\u00e5r jeg ikke hoppe, la han til. NTB scanpix"}
{"title": "Fra mandag kveld blir det trikk for T-bane i tre m\u00e5neder", "text": "Minst 5000 T-bane-reisende i Oslo i d\u00f8gnet m\u00e5 belage seg p\u00e5 \u00e5 bruke alternative reisem\u00e5ter en periode fremover. Mandag den 7. januar blir tunnelen mellom Majorstuen og Stortinget i Oslo stengt fra klokken 21. Det vil den v\u00e6re mandager til torsdager frem til den 28. mars. Arbeidene skal p\u00e5g\u00e5 gjennom natten til den f\u00f8rste T-banen starter om morgenen."}
{"title": "Full overtenning i fj\u00f8s i Verdal - 50 kyr berget ut", "text": "Da brannmannskapene kom fram, ble de m\u00f8tt av en overtent bygning. \u2013 Bonden og en avl\u00f8ser klarte utrolig nok \u00e5 berge ut alle kyrne f\u00f8r brannvesenet ankom stedet. Det er en fantastisk jobb de har gjort, sier innsatsleder Rune Reinsborg til Tr\u00f8nder-Avisa. Politiet fikk melding om brannen klokken 6.23 torsdag morgen. \u2013 Bygningen er overtent, og brannmannskapene konsentrerer seg om \u00e5 berge nabohusene, sa operasjonsleder Bj\u00f8rn Handegard i Tr\u00f8ndelag politidistrikt til NTB torsdag morgen. Lagerdelen i fj\u00f8set er brent ned."}
{"title": "Gule vester-leder p\u00e5grepet i Paris", "text": "Drouet ble p\u00e5grepet da han var p\u00e5 vei mot paradegaten Champs-\u00c9lys\u00e9es, opplyser kilder i politiet. Noen titall demonstranter ventet p\u00e5 lederen utenfor en McDonalds n\u00e6r Triumfbuen, men Drouet hadde ikke varslet demonstrasjonen p\u00e5 forh\u00e5nd, if\u00f8lge en kilde i p\u00e5talemyndigheten. Drouet ble p\u00e5grepet f\u00f8rste gang i desember og m\u00e5 5. juni m\u00f8te i retten og svare p\u00e5 anklager om brudd p\u00e5 v\u00e5penloven. Paragrafen han er siktet etter, omfatter b\u00e6ring av v\u00e5penkopier, pepperspray og lignende."}
{"title": "Han har f\u00e5tt sparken mot sin vilje. Kan arbeidsgiver gj\u00f8re det?", "text": "V\u00e5re jobbeksperter svarer p\u00e5 sp\u00f8rsm\u00e5l om karriere, jobb og ledelse. Still dine sp\u00f8rsm\u00e5l til jobbekspertene ved \u00e5 klikke deg inn p\u00e5 en av dem nederst i denne saken. Merk emnefeltet med \u00abJobbeksperten\u00bb. Sp\u00f8rsm\u00e5l: Hei. Jeg er blitt oppsagt. Det har ikke v\u00e6rt noe m\u00f8te hvor jeg har f\u00e5tt muntlig eller skriftlig advarsel. Ikke har det v\u00e6rt noe dialogm\u00f8te heller. Jeg fikk beskjed om oppsigelse pr. telefon p\u00e5 en fredag, hvor jeg fikk mulighet til \u00e5 si opp selv \u2013 noe jeg ikke ville. Jeg fikk skriftlig oppsigelse p\u00e5 e-post mandag kveld, rekommandert en uke senere."}
{"title": "Hareide om EM: \u2013 Vi st\u00e5r overfor en unik mulighet. Den f\u00e5r vi kanskje aldri igjen", "text": "\u2013 Den helt klare m\u00e5lsetningen for 2019 er at vi skal til EM. Det tror jeg vi klarer, for vi har utviklet oss positivt de siste par \u00e5rene, og vi er der jeg h\u00e5pet at vi skulle v\u00e6re, sier sunnm\u00f8ringen etter et \u00e5r hvor laget hans var ubeseiret (unntatt en straffesparkkonkurranse) og tok seg til cupspillet i VM. \u2013 Vi st\u00e5r overfor en unik mulighet til \u00e5 spille EM p\u00e5 hjemmebane. Den f\u00e5r vi kanskje aldri igjen, s\u00e5 vi skal gripe den. Motstandere i EM-kvalifiseringen er Sveits, Irland, Georgia og Gibraltar. Sveits er toppseedet i gruppen og tar imot danskene i aller f\u00f8rste runde i Basel 26. mars. LEST DENNE? Hareide mener dette blir Solskj\u00e6rs st\u00f8rste utfordring"}
{"title": "Haugesund langer ut mot Rosenborg: \u2013 S\u00e6rdeles uprofesjonelt", "text": "\u2013 Vi f\u00f8ler at dialogen med Haugesund har v\u00e6rt profesjonell hele veien, sa RBK-styreleder Ivar Koteng til Adresseavisen, etter at Rosenborg bekreftet at Eirik Horneland blir klubbens ny hovedtrener. Assistenttrener Karl Oskar Emberland blir ogs\u00e5 med til Lerkendal. Horneland har trent Haugesund siden oktober 2016. Der er de lite forn\u00f8yde med RBKs fremgangsm\u00e5te. \u2013 I g\u00e5r ettermiddag/kveld fikk vi en henvendelse fra Rosenborg med et \u00f8nske om et m\u00f8te i dag morges, hvor det ble gjennomf\u00f8rt. Utover dagen har det v\u00e6rt konkrete forhandlinger mellom partene. Vi opplever at v\u00e5r siste henvendelse til Rosenborg ikke ble besvart, men at de istedenfor gikk ut og presenterte sine nye trenere, v\u00e5re kontraktsbundne trenere, sier styreleder Leiv Helge Kaldheim til TV 2, f\u00f8r han legger til: \u2013 Vi f\u00f8ler det er s\u00e6rdeles uprofesjonelt og vi tenker \u00e9n ting i forbindelse med FK Haugesunds situasjon, men det er andre klubber i Norge som opererer p\u00e5 det samme niv\u00e5et som oss, og som b\u00f8r ta dette til ettertanke, n\u00e5r Rosenborg, som Norges st\u00f8rste klubb v\u00e5ger \u00e5 opptre p\u00e5 denne m\u00e5ten overfor oss andre. Ness, Jan K\u00e5re / NTB scanpix Haugesund er med andre ord ikke enige med Rosenborg om en overgang for de to trenerne. Horneland skrev under p\u00e5 en ny tre\u00e5rskontrakt med Haugesund i november. Ivar Koteng forteller til VG at han har forst\u00e5else for at Haugesund er ikke er glade for \u00e5 miste de to trenerne, men at han ikke forst\u00e5r Kaldheims kritikk. Han synes ikke Rosenborg har handlet klanderverdig. \u2013 De har jo en vanlig ansettelseskontrakt som de har sagt opp og vi er blitt enige med dem. Det er ikke s\u00e5 komplisert. Hvis vi ikke f\u00e5r kj\u00f8pt dem ut av oppsigelsestiden, tar de over 1. februar, sier han til VG."}
{"title": "Hun kom til Washington som flyktning. N\u00e5 skal hun kjempe mot Trumps mur i Kongressen.", "text": "I dag skal Ilhan Omar tas i ed i en h\u00f8ytidelig seremoni i Washington DC. Det skal ogs\u00e5 433 andre medlemmer av Representantenes hus. Omar (37) er nyvalgt kongresskvinne fra Minnesota. Hun er ogs\u00e5 muslim og den f\u00f8rste kvinnen som bruker hijab i folkeforsamlingen. Det byr p\u00e5 en utfordring for de folkevalgte. Siden 1837 har det nemlig v\u00e6rt forbudt \u00e5 g\u00e5 med hatt inne i kammeret. \u00abAlle medlemmer skal v\u00e6re barhodet n\u00e5r Huset er satt\u00bb st\u00e5r det i regelen. I stedet for \u00e5 forlange at Omar fjerner skjerfet vil imidlertid demokratene ta bort regelen. Oppheving av hatteforbudet er dermed med p\u00e5 den lange listen over regelendringer som demokratene vil gjennomf\u00f8re n\u00e5r de n\u00e5 tar over makten i Representantenes hus. Onsdag kveld la Omar ut et bilde p\u00e5 Twitter av seg selv og faren p\u00e5 flyplassen. \u00abFor 23 \u00e5r siden, fra en flyktningleir i Kenya, kom jeg og min far til flyplassen i Washington DC. I dag kommer vi tilbake kvelden f\u00f8r jeg skal tas i ed i Kongressen,\u00bb skrev hun. 23 years ago, from a refugee camp in Kenya, my father and I arrived at an airport in Washington DC. Today, we return to that same airport on the eve of my swearing in as the first Somali-American in Congress. #Hope #Ilhan \ud83d\ude4f\ud83c\udffe pic.twitter.com/jVeP3DOipN \u2014 Ilhan Omar (@IlhanMN) January 2, 2019"}
{"title": "Ingen l\u00f8sning p\u00e5 nedstengningen i USA", "text": "Torsdag starter hverdagen for den nye Kongressen, der Demokratene har overtatt flertallet i Representantenes hus. Gruppeleder Nancy Pelosi sa utenfor Det hvite hus at det raskt vil banke gjennom et vedtak om \u00e5 f\u00e5 statsapparatet i sving igjen uten \u00e5 gi penger til Trumps planlagte grensemur. Problemet er at presidenten allerede har avvist en slik l\u00f8sning. F\u00f8r m\u00f8tet i Det hvite hus sa Trump at \u00abdet tar s\u00e5 lang tid det tar\u00bb og antydet at nedstengningen \u2013 som allerede har holdt p\u00e5 i tolv dager \u2013 kan bli langvarig. \u2013 Det kan ta lang tid eller det kan g\u00e5 fort, sa Trump i en kommentar etter et regjeringsm\u00f8te, hans f\u00f8rste offentlige opptreden i det nye \u00e5ret."}
{"title": "Ingve B\u00f8es blogg: Viking mangler denne viktige spillertypen", "text": "\u00abGje meg ein nye kjangs\u00bb, synge Froddien i debutalbumet til Stavangerensemblet. Fyrte den opp p\u00e5 full guffe n\u00e5. Herlig trykk og en tekst som fungerer godt i mine \u00f8rer. Jeg anbefaler rundt tre minutters mimring for de til\u00e5rskomne samt en ny opplevelse for ungdommen. Ny garderobehit f\u00f8r kamp, Viking? Google it."}
{"title": "Kinesisk TV: Romsonde landet p\u00e5 m\u00e5nens bakside", "text": "Kineserne skriver romfartshistorie n\u00e5r de n\u00e5 har gjennomf\u00f8rt den f\u00f8rste myke landingen p\u00e5 m\u00e5nens m\u00f8rke side. Det melder den statlige TV-kanalen CCTV i natt. Sonden skal gjennomf\u00f8re eksperimenter og utforske det uber\u00f8rte terrenget som en del av et tokt kineserne har planlagt i \u00e5revis. Jin Liwang / Xinhua / AP / NTB scanpix"}
{"title": "Kl\u00e6bo fortsetter i Tour de Ski \u2013 ny nordmann reiser hjem", "text": "OBERSTDORF/TRONDHEIM: B\u00e5de f\u00f8r touren og mellom hver av etappene har usikkerheten g\u00e5tt p\u00e5 om Johannes H\u00f8sflot Kl\u00e6bo skulle reise hjem eller ikke. Etter sin tredje etappeseier avsl\u00f8rer han at planen hele tiden har v\u00e6rt \u00e5 fullf\u00f8re Tour de Ski. Men samtidig avsl\u00f8rte han at han egentlig skulle ha sittet p\u00e5 flyet hjem samtidig som dagens etappe startet. \u2013 Jeg hadde flybillett hjem i dag klokken 13.05, men vi har tatt en vurdering p\u00e5 at ting kjennes bra ut, og s\u00e5 lenge det gj\u00f8r det, fortsetter jeg. S\u00e5 f\u00e5r vi se hvordan det kjennes ut etter hviledagen, sier Kl\u00e6bo. LEST DENNE? Kl\u00e6bo spurtslo rivalen: \u2013 P\u00e5 grensen til \u00e5 v\u00e6re frekt NTB scanpix Avgj\u00f8relsen om \u00e5 stille opp p\u00e5 dagens etappe tok han sammen med sprinttrener Arild Monsen, og morfaren. De blir ogs\u00e5 tatt med p\u00e5 r\u00e5d f\u00f8r l\u00f8rdagens etappe. Etter en tung dag i l\u00f8ypen har han begynt \u00e5 grue seg til den aller verste bakken i Val di Fiemme. \u2013 Jeg kjenner at det var tungt i dag, og tenker p\u00e5 hvor vondt det kommer til \u00e5 g\u00e5 opp den siste bakken. Men planen er \u00e5 fortsette, det har det v\u00e6rt hele tiden. Men jeg m\u00e5 ta dag for dag. Jeg hadde en god dag i dag, s\u00e5 du skal ikke se bort fra at jeg starter om to dager, sier Kl\u00e6bo til NRK. FIKK DU MED DEG DENNE? Uhrenholdt Jacobsen reiser hjem fra Tour de Ski Richard Sagen"}
{"title": "Lovendring om klimam\u00e5l kan sikre flere elbiler til Norge", "text": "At Norge i dag ikke er en del av E\u00d8S-regelverket for \u00e5 n\u00e5 utslippsm\u00e5lene i bilindustrien, er brukt som en forklaring p\u00e5 k\u00f8dannelsen av ivrige nordmenn som \u00f8nsker \u00e5 sikre seg en av de nye elbilene med n\u00e6rmere 500 km rekkevidde i prissjiktet rundt 350.000 kroner. Hyundai har i dag over 8000 p\u00e5 venteliste p\u00e5 Kona electric, og kj\u00f8perne m\u00e5 forberede seg p\u00e5 \u00e5 vente 24 m\u00e5neder. Kia har stoppet bestillingene p\u00e5 den nye e-Niro p\u00e5 6000 reservasjoner. Opel har ogs\u00e5 slitt veldig med leveringen av Ampera-e."}
{"title": "\u00abMagnus\u00bb p\u00e5 NRK: Norges d\u00e5rligste politimann er ogs\u00e5 hysterisk morsom | Anmeldt av Asbj\u00f8rn Slettemark", "text": "Magnus Undredal (Vidar Magnussen) er en fryktelig d\u00e5rlig politimann, men han har andre egenskaper han benytter seg av i yrket som politimann i bygda Frestad. Han kunne konkurrert med Reodor Felgen i Idol for oppfinnere, han er frekk som en tverr Dr. Seuss-figur, og han har en ustoppelig tro p\u00e5 egne etterforskningsmetoder. Vittige tunger ville muligens hevdet at det siste gj\u00f8r ham til en perfekt etterforsker, men heldigvis er Undredal bare politibetjent i den nye NRK-serien Magnus."}
{"title": "Med nervene i helspenn f\u00f8r skolerevysesongen starter", "text": "\u2013 Jeg begynner \u00e5 merke nervene n\u00e5. Det er litt stresset stemning her. Det sier revysjef ved Oslo handelsgymnasium (OHG), Jacob L\u00f8kholm Reimers, til Aftenposten. Revygjengen har \u00f8vd som gale de siste dagene. Det er dagen f\u00f8r premieren p\u00e5 OHG-revyen Fremad Mars. Den handler om \u00f8kologi, klimakrise, krig, alt det mennesker \u00f8delegger. Selvsagt med humoristisk vri. Blindern VGS har ogs\u00e5 premiere p\u00e5 sin revy Privilegert torsdag. Stenersen, Tor \u2013 Revygjengen hadde fri julaften og halve dagen lille julaften, men ellers har vi jobbet fra 10 om morgenen til 12 om natten hele ferien. Folk begynner nok \u00e5 bli slitne n\u00e5, innr\u00f8mmer revysjef p\u00e5 Blindern Ole Thomas Petrusson. 12 skuespillere, fire revysjefer, tre instrukt\u00f8rer og 120 gruppesjefer har v\u00e6rt involvert p\u00e5 OHG. Og opp til 50 medlemmer i hver gruppe. \u2013 90 prosent av skolen er med i en eller annen form. I \u00e5r har vi satset p\u00e5 \u00e5 f\u00e5 med omtrent alle, sier Reimers."}
{"title": "Morten Aa Djupvik ferdig i Start: \u2013 Jeg er selvf\u00f8lgelig skuffet", "text": "\u2013 Jeg kan bekrefte at jeg hadde min siste arbeidsdag i Start siste fredag f\u00f8r jul, sier Morten Aa Djupvik til F\u00e6drelandsvennen. Den tidligere landslagssjefen i b\u00e5de langrenn og skiskyting ble ansatt i Start i september 2017. I rollen som HR-manager ,personalsjef p\u00e5 godt norsk, skulle Djupvik v\u00e6re med \u00e5 bygge toppidrettskultur i hele klubben."}
{"title": "N\u00e5 har rivalen skiftet mening om Flugstad \u00d8stberg", "text": "OBERSTDORF: Ingvild Flugstad \u00d8stberg sto til slutt igjen p\u00e5 en skistadion under full nedrigging mens tussm\u00f8rket lurte seg ned fjellsidene. Hun var mest opptatt av \u00e5 bli ferdig med medieprat og \u00e5 komme seg til Val di Fiemme for \u00e5 f\u00e5 sett favorittlaget Liverpools kamp mot Manchester City. \u2013 Det er nok st\u00f8rre sjanse for at Liverpool vinner serien enn at jeg vinner Tour de Ski, sa hun og gliste."}
{"title": "Nils Arne Eggen omfavner Horneland-ansettelsen", "text": "Trenerlegenden Nils Arne Eggen (77) omfavner ansettelsen av Eirik Horneland (43). \u2013 Han har de samme grunntankene: Med en gang det er mulig \u00e5 angripe, s\u00e5 skal man angripe, sier Eggen til Adresseavisen."}
{"title": "Nordmann skutt i hodet i Beograd", "text": "Utenriksdepartementet bekrefter hendelsen overfor TV 2. \u2013 Utenriksdepartementet har kjennskap til at en norsk borger har v\u00e6rt utsatt for en alvorlig hendelse i Serbia. Ambassaden i Beograd er i kontakt med p\u00e5r\u00f8rende, sier pressevakt Guri Solberg i UD til TV 2. If\u00f8lge serbiske medier er mannen i slutten av 20-\u00e5rene kritisk skadet. Han var i den serbiske hovedstaden for \u00e5 feire nytt\u00e5r. Mannen var sammen med en 21 \u00e5r gammel kvinne da skyteepisoden fant sted. Hun ble ogs\u00e5 skutt i hodet. Hendelsen skjedde p\u00e5 en parkeringsplass i en forstad utenfor Beograd. Den mistenkte gjerningsmannen tok deretter kvinnen som gissel og tvang henne med i bilen sin, opplyser det serbiske innenriksdepartementet i en pressemelding. Etter flere timer skal gjerningsmannen ha kastet kvinnen ut av bilen og utenfor en skr\u00e5ning. Hun skal selv ha tatt seg til et akuttmottak."}
{"title": "Norsk bedragerid\u00f8mt d\u00f8de i svensk fengsel", "text": "53-\u00e5ringen d\u00f8de i sommer p\u00e5 cellen i Saltvikanstalten etter \u00e5 ha nektet \u00e5 spise i nesten en m\u00e5ned, if\u00f8lge avisen Expressen. Den tidligere advokaten hans, Oscar Ihleb\u00e6k, sier til Dagbladet at han ikke var kjent med d\u00f8dsfallet f\u00f8r han ble kontaktet av journalister denne uka. Ihleb\u00e6k hadde sist kontakt med Holst-Cappelen for et \u00e5r siden. 53-\u00e5ringen ble i 2011 d\u00f8mt til 18 \u00e5rs fengsel for \u00e5 ha kidnappet to svenske million\u00e6rer. Han hadde v\u00e6rt etterlyst og ble p\u00e5grepet utenfor Marbella i Spania. Den f\u00f8rste kidnappingssaken varte i en uke v\u00e5ren 2010 da en mangemillion\u00e6r i G\u00f6teborg ble kidnappet og truet til \u00e5 overf\u00f8re penger. H\u00f8sten samme \u00e5r ble en annen rik mann i Stockholm utsatt for det samme."}
{"title": "NSB kaster seg ut i bildelingsmarkedet i Oslo", "text": "Konseptet har f\u00e5tt navnet Din Bybil. S\u00e5 langt st\u00e5r 222 elbiler parkert rundt omkring p\u00e5 ulike offentlige parkeringsplasser innenfor Ring 3 i Oslo. Aftenposten testet bildelingsordningen fra Filipstad til Akersgata torsdag ettermiddag. Man laster ned en app med bilde av deg selv og f\u00f8rerkortet, sammen med kredittkortopplysninger."}
{"title": "\u00abNytt\u00e5rs\u00f8nsket Brann sliter med \u00e5 finne plass til\u00bb", "text": "Brann gikk amok under fjor\u00e5rets sommersalg og sikret seg en hel br\u00e5te nye spillere. Det holdt likevel ikke til seriegull \u2013 ikke s\u00f8lv, heller \u2013 og er det noe som er sikkert, s\u00e5 er det at Brann igjen skal forsterke stallen."}
{"title": "Oslos politimester i vitneboksen \u2013 nekter \u00e5 svare p\u00e5 enkelte sp\u00f8rsm\u00e5l i Eirik Jensen-saken", "text": "Hverken Jensens forsvarere eller dommerne i lagmannsretten kjenner innholdet i den hemmelige kjennelsen, som skal hindre at det kommer ut informasjon om et nasjonalt prosjekt som Jensen arbeidet med i politiet. Det er bare politimester Sj\u00f8vold og aktoratet i saken mot Jensen som kjenner detaljene i kjennelsen. \u2013 Hva handlet det nasjonale prosjektet om, sp\u00f8r advokat John Christian Elden, en av Jensens forsvarere. \u2013 Det kan jeg ikke svare p\u00e5, svarer politimester Sj\u00f8vold. Da griper aktor Guro Gl\u00e6rum Kleppe inn, og st\u00f8tter Sj\u00f8vold i dette sp\u00f8rsm\u00e5let fordi kjennelsen setter et forbud mot \u00e5 identifisere personer i det nasjonale prosjektet. \u2013 Her foreligger det en kjennelse som binder oss, sier rettens administrator, lagdommer Kristel Heyerdahl. Heller ikke dommeren kjenner alts\u00e5 detaljene i kjennelsen. \u2013 Jeg stiller sp\u00f8rsm\u00e5l om et bevistema som p\u00e5talemyndigheten har brakt inn i saken, sier Elden. \u2013 Det er ikke brakt inn som et bevistema hva prosjektet handler om, det er brakt inn som et bevistema at det var en p\u00e5stand om at det var gjort avklaringer med politimesteren, svarer Kleppe."}
{"title": "\u00d8stberg tok en suveren seier og \u00f8kte ledelsen i Tour de Ski", "text": "Ingvild Flugstad \u00d8stberg fikk en enkel oppgave med \u00e5 forsvare ledelsen i Tour de Ski. Hun gikk ut 24 sekunder f\u00f8r russiske Natalja Neprjajeva, og etter den 10 kilometer lange jaktstarten i Oberstdorf hadde hun \u00f8kt ledelsen i sammendraget. Neprjajeva ble nummer to. Etter 10 kilometer helt alene i l\u00f8ypen gikk hun i m\u00e5l i ensom majestet, 30 sekunder foran russeren. I tillegg fikk \u00d8stberg 15 bonussekunder for seieren, s\u00e5 det ga fem sekunder ekstra i sammendraget. \u2013 Hun imponerer \u2013 \u00e5 g\u00e5 ut i tet er ingen enkel oppgave, sa NRK-ekspert Fredrik Aukland. Han var sv\u00e6rt begeistret over hvordan \u00d8stberg h\u00e5ndterte etappen. \u2013 Det er en t\u00f8ff l\u00f8ype \u00e5 g\u00e5 i front i, men jeg pr\u00f8vde bare \u00e5 g\u00e5 jevnt, sa \u00d8stberg til NRK etter seieren. Hun innr\u00f8mmet at hun \u00absafet\u00bb i flere av utforkj\u00f8ringene."}
{"title": "Over 12.000 meldte seg ut av Kirken i fjor", "text": "Antallet utmeldinger \u2013 til sammen 12.097 \u2013 var det laveste p\u00e5 fire \u00e5r. Men antall innmeldinger - 2.252 - var det tredje h\u00f8yeste de siste seks \u00e5rene, if\u00f8lge avisen Dagen. I 2014 meldte 11.003 medlemmer seg ut av Den norske kirke, mens antallet utmeldelser hadde en topp for to \u00e5r siden, med 41.024. Det viser tallene som avisen Dagen har hentet fra Kirker\u00e5det. 2018 er det \u00e5ret da antallet medlemmer i Kirken har falt minst siden 2013, da 5.464 personer meldte seg ut og 1.063 personer meldte seg inn. Biskop Helga Haugland Byfuglien finner det gledelig at antallet utmeldelser g\u00e5r ned. Hun sier imidlertid at hun har respekt for at personer av forskjellige grunner \u00f8nsker \u00e5 tre ut av trossamfunn. Det er f\u00f8rst de siste \u00e5rene det har v\u00e6rt relativt store svingninger i antall ut- og innmeldinger."}
{"title": "Politiet: Mann i Moss kan ha ligget d\u00f8d i flere dager", "text": "\u2013 Etterforskningen har ikke avdekket noe som tyder p\u00e5 at det ligger noe kriminelt bak d\u00f8dsfallet. Mannen har heller ingen ytre skader eller andre tegn som underbygger en slik teori, sier leder Henning Dalbye for etterforskningsseksjonen hos politiet i Moss til NTB. Mannen, som trolig er en utenlandsk statsborger i 40-\u00e5rene, ble funnet d\u00f8d i bygningen p\u00e5 Krapfoss i Moss av personer i hans omgangskrets onsdag ettermiddag. Politiet ble varslet om d\u00f8dsfallet like etter klokken 16. D\u00f8ds\u00e5rsaken er ukjent inntil den forel\u00f8pige obduksjonsrapporten foreligger. \u2013 Vi har ikke noe d\u00f8dstidspunkt, men vi vet at det har v\u00e6rt stille p\u00e5 dette stedet den siste uka. Han kan ha v\u00e6rt d\u00f8d i flere dager, noe vi h\u00e5per obduksjonsrapporten kan gi svar p\u00e5, sier Dalbye. Politiet oppga f\u00f8rst at det var funn p\u00e5 stedet som f\u00f8rte til at d\u00f8dsfallet ble ansett som mistenkelig. Etterforskningen \u2013 blant annet avh\u00f8r av bekjente av avd\u00f8de, naboer og andre vitner \u2013 har imidlertid styrket grunnlaget for det motsatte. Politiet er enn\u00e5 ikke 100 prosent sikre p\u00e5 mannens identitet, men antar at det er snakk om en utenlandsk mann i 40-\u00e5rene som bor i bygningen der han ble funnet. Mannen har ikke v\u00e6rt meldt savnet."}
{"title": "Populister mot EU kan vinne flertall i \u00e5rets parlamentsvalg", "text": "\u2013 Valget i Europaparlamentet kommer til \u00e5 bli et valg for eller mot Europa, sa den EU-vennlige franske presidenten, Emmanuel Macron, if\u00f8lge Bloomberg. \u00c5rsaken til hans bekymring er at Europaparlamentet ligger an til \u00e5 f\u00e5 en stor \u00f8kning av populistiske representanter som er skeptiske til EU. If\u00f8lge en unders\u00f8kelse gjennomf\u00f8rt av Pollofpolls vil Matteo Salvinis populistparti Ligaen g\u00e5 fra seks til 29 seter. Marine le Pen ligger an til \u00e5 f\u00e5 flest stemmer foran Emmanuel Macron med 21 prosent av setene. Mens Victor Orbans parti ligger an til \u00e5 bli st\u00f8rst i Ungarn. VINCENT KESSLER, Reuters / NTB scanpix"}
{"title": "RBK-back p\u00e5 vei til nederlandsk toppklubb", "text": "Nederland kan bli neste stopp for Rosenborgs australske venstreback Alex Gersbach. Etter det Adresseavisen vet, skal en overgang for 21-\u00e5ringen v\u00e6re n\u00e6rt forest\u00e5ende."}
{"title": "Restaurantanmeldelse: Gamle Raadhus vet enn\u00e5 r\u00e5d", "text": "Allerede p\u00e5 vei inn merker man at vi er p\u00e5 vei inn i en annen tid: Den gamle bygningen, som ble bygget i 1641 og var byens f\u00f8rste r\u00e5dhus, \u00e5nder av fordums prakt. \u2013 Det er bare Statholdergaarden, Engebret og Stortorvets Gj\u00e6stgiveri som har den samme atmosf\u00e6ren, mener Bordvenninnen."}
{"title": "Rettssaken etter Khashoggi-drapet har startet i Saudi-Arabia", "text": "Alle de tiltalte var til stede under rettsm\u00f8tet i Riyadh, if\u00f8lge det statlige saudiarabiske nyhetsbyr\u00e5et SPA. Byr\u00e5et oppgir f\u00e5 opplysninger om rettssaken og har ikke bekreftet navnene til de tiltalte. N\u00e5r neste rettsm\u00f8te finner sted, er ikke kjent. P\u00e5talemyndigheten skriver i en uttalelse at de har sendt en foresp\u00f8rsel til tyrkiske myndigheter om \u00e5 f\u00e5 overlevert bevismaterialet de sitter p\u00e5 om saken. \u2013 Vi har per dags dato ikke mottatt dette, og vi venter fortsatt p\u00e5 svar, st\u00e5r det i uttalelsen."}
{"title": "Russlands trener avsl\u00f8rte Kl\u00e6bo-rivalens sinne: \u2013 Han var forbannet", "text": "Johannes H\u00f8sflot Kl\u00e6bo leder fortsatt Tour de Ski etter dagens etappe, men forspranget ble nesten spist opp av russiske Sergej Ustjugov p\u00e5 jaktstarten. De to skistjernene gikk sammen nesten hele l\u00f8pet, og det m\u00e5tte en spurtduell til for \u00e5 k\u00e5re vinneren av etappen, og lederen av Tour de Ski f\u00f8r de to siste etappene."}
{"title": "Skadet seg p\u00e5 trening - n\u00e5 ryker b\u00e5de VM og X-games", "text": "X-Games i Aspen senere i januar og VM i starten av februar ryker garantert, opplyser sportssjef Per Iver Grimsrud i Norges Snowboardforbund til avisen. \u2013 Vi kan ikke regne med at han f\u00e5r med seg noen konkurranser i vinter, sier han. Kleveland skadet seg p\u00e5 trening i Colorado f\u00f8r jul. Kneet traff en rail, og knesk\u00e5len ble knust. F\u00c5TT MED DEG DENNE? Uhrenholdt Jacobsen reiser hjem fra Tour de Ski 19-\u00e5ringen fra Domb\u00e5s ble operert i USA og f\u00f8lges n\u00e5 opp av helsepersonell fra Olympiatoppen. \u2013 Han er forel\u00f8pig ved godt mot og har mange flinke folk rundt seg. Men han er selvf\u00f8lgelig skuffet. Han gledet seg til den nye sesongen, og det blir nok ekstra kjedelig for ham n\u00e5r lagkameratene drar for \u00e5 delta i X-Games og VM, sier Grimsrud. Kleveland har tidligere vunnet to gull- og to s\u00f8lvmedaljer i X-Games. I OL i fjor skuffet han med 6.-plass i slopestyle, mens han ble sl\u00e5tt ut i kvalifiseringen i big air. (\u00a9NTB)"}
{"title": "Slik har det g\u00e5tt med de utleide Molde-spillerne", "text": "MOLDE: MFK hadde flere spillere p\u00e5 utl\u00e5n sist sesong, men for \u00f8yeblikket er det bare Fredrik Brustad som fortsatt er utleid. Angriperen signerte i fjor h\u00f8st en leieavtale med Hamilton som varer fram til sommeren 2019. Klubben ligger forel\u00f8pig tredje sist i skotsk Premiership, med fire seire p\u00e5 de 21 f\u00f8rste kampene. 29-\u00e5ringen var fast p\u00e5 laget og spilte stort sett alle kampene i h\u00f8st. P\u00e5 de fem siste kampene har han imidlertid bare f\u00e5tt plass i startelleveren \u00e9n gang."}
{"title": "Svindals kne vondere enn p\u00e5 lenge", "text": "P\u00e5 \u00e5rets f\u00f8rste dag sto Svindal med sitt hovne kne og fulgte med p\u00e5 kveldsrennet parallellslal\u00e5m i Holmenkollen. 36-\u00e5ringen er vant til smerten, men etter fartsrennene i Bormio i romjulen er det bare blitt verre. \u2013 N\u00e5 er det litt dritt, faktisk, for \u00e5 v\u00e6re \u00e6rlig, sier Svindal til NTB. LEST DENNE? Jansrud var fly forbannet etter \u00absjelden feil\u00bb"}
{"title": "Togulykken i Danmark: Kan ta et \u00e5r \u00e5 sl\u00e5 fast hva som skjedde", "text": "Fem kvinner og tre menn d\u00f8de da gjenstander fra et godstog traff et m\u00f8tende passasjertog p\u00e5 Storeb\u00e6ltsbroen onsdag morgen. Samtlige oppholdt seg i den f\u00f8rste vognen. De to siste omkomne ble f\u00f8rst funnet da politiet gikk n\u00f8yere gjennom toget natt til torsdag. 16 personer ble skadet i togulykken. 14 av dem er blitt utskrevet, og de to siste skal v\u00e6re utenfor livsfare."}
{"title": "Troms\u00f8-l\u00f8pet setter stadig nye rekorder", "text": "M\u00f8rketidsl\u00f8pet arrangeres for 16. gang kommende l\u00f8rdag, og opplever en stadig \u00f8kning i b\u00e5de antall deltakere og ulike nasjonaliteter blant deltakerne. Terje H\u00e5kstad, varamedlem i Midnight Sun Marathon-styret, er for mange kjent som kommunestyrerepresentant for SV. Utenfor politikken er han med p\u00e5 \u00e5 jobbe med og rundt l\u00f8pene Midnight Sun Marathon (MSM) arrangerer. Kommende l\u00f8rdag venter M\u00f8rketidsl\u00f8pet. \u2013 Det er allerede rundt 2.050 p\u00e5meldte fra 61 ulike nasjoner. I fjor var det 1775 fra 55 ulike nasjoner som fullf\u00f8rte l\u00f8pet, sier H\u00e5kstad, som er i full jobb ved Universitetsbiblioteket og ansl\u00e5r han bruker et par timer i uken p\u00e5 MSM. LEST DENNE? For f\u00e5 \u00e5r siden veide Torleif (53) over 120 kilo. Til sommeren l\u00f8per han Ironman H\u00e5kstad forteller at blant annet sosiale medier brukes aktivt for \u00e5 \u00f8ke oppmerksomheten og appellen. \u2013 Vi er aktive b\u00e5de p\u00e5 Instagram og Twitter i tillegg til at vi etterhvert har f\u00e5tt en ganske stor Facebook-side. Vi f\u00e5r ogs\u00e5 en del oppmerksomhet fra tradisjonelle medier og har blant annet v\u00e6rt p\u00e5 lister hos utenlandske medier over eksotiske l\u00f8p man b\u00f8r f\u00e5 med seg, sier H\u00e5kstad, som forteller at MSM-staben ogs\u00e5 reiser rundt p\u00e5 andre l\u00f8p for \u00e5 drive markedsf\u00f8ring. \u2013 I fjor var vi i London, Aten og Tallinn. Det er en god m\u00e5te \u00e5 treffe andre og drive markedsf\u00f8ring, sier H\u00e5kstad."}
{"title": "Tysk lasteskip mistet 270 konteinere i havet", "text": "Konteinerne falt av skipet MSC Zoe, et av verdens st\u00f8rste lasteskip, under en storm tidligere denne uka. Seks av dem er funnet i tyske havomr\u00e5der, mens 20 er skylt p\u00e5 land p\u00e5 nederlandske \u00f8yer. Selskapet som eier skipet, sender ut fart\u00f8y utstyrt med sonar for \u00e5 rydde opp i det de kaller et \u00abbetydelig s\u00f8l\u00bb. Minst en av konteinerne inneholder benzoylperoksid, som brukes til \u00e5 lage plast, og nederlandske myndigheter advarer folk mot \u00e5 n\u00e6rme seg last som skylles i land. En pose som inneholder 25 kilo av stoffet, er funnet i strandkanten p\u00e5 den nederlandske \u00f8ya Schiermonnikoog. En rekke frivillige har startet oppryddingen langs strendene p\u00e5 \u00f8yene hvor gjenstander har skylt i land. Myndighetene har imidlertid bedt folk om \u00e5 ringe politiet dersom de finner noen av posene med kjemikalier. \u2013 Vi vil r\u00e5de folk til \u00e5 umiddelbart opps\u00f8ke hjelp dersom de har kommet i kontakt med dette stoffet, sier en talsmann for de lokale sikkerhetsmyndighetene p\u00e5 \u00f8ya. Det panamaregistrerte konteinerskipet hadde for det meste leker, m\u00f8bler og reservedeler til diverse kj\u00f8ret\u00f8y om bord, da det ble utsatt for en kraftig storm i farvannet like utenfor de nederlandske \u00f8yene. Lasteskipet ankom den tyske havnebyen Bremerhaven torsdag morgen."}
{"title": "Uhrenholdt Jacobsen reiser hjem fra Tour de Ski", "text": "Astrid Uhrenholdt Jacobsen er blitt syk og m\u00e5 st\u00e5 av Tour de Ski. \u2013 Astrid har f\u00e5tt magevondt og f\u00e5r derfor ikke startet i dag, men reiser hjem, sier medisinsk ansvarlig, \u00d8ystein Andersen. Astrid Uhrenholdt Jacobsen ble nummer fire p\u00e5 onsdagens fellesstart og l\u00e5 p\u00e5 7.-plass i Tour-sammendraget f\u00f8r hun m\u00e5tte st\u00e5 av. LEST DENNE? To nye nordmenn trekker seg fra Tour de Ski Hun l\u00e5 2.05,01 bak Ingvild Flugstad \u00d8stberg, som for \u00f8yeblikket topper sammenlagtlisten. Jacobsen kan vise til 17.-, 14.- og 9.-plass p\u00e5 de tre f\u00f8rste etappene av Touren. Langrennskvinnene g\u00e5r torsdag 10 kilometer i jaktstart i Oberstdorf. Det er den femte av sju etapper i touren. I alt har fem norske kvinnel\u00f8pere gitt seg underveis i Tour de Ski. Onsdag kveld pakket Anna Svendsen, Silje \u00d8yre Slind og Mari Eide sakene sine etter fire etapper, mens ogs\u00e5 Maiken Caspersen Falla har reist hjem."}
{"title": "Ulykke i barnehage: \u2013 Ett\u00e5ring ble hengende fast med stropp rundt halsen", "text": "(Bergens Tidende): Ulykken ble meldt til politiet klokken 12.10 torsdag. \u00abEt barn p\u00e5 ett \u00e5r har falt ut av en barnevogn og blitt hengende fast med en stropp rundt halsen. Barnet er kj\u00f8rt Haukeland sykehus. Tilstanden er ukjent\u00bb, skriver politiet i en pressemelding."}
{"title": "USA og Israel har forlatt UNESCO", "text": "Selv om det prim\u00e6rt er en formalitet at de to landene ikke lenger vil v\u00e6re med i UNESCO, er det et slag mot organisasjonen USA var med p\u00e5 \u00e5 grunnlegge etter andre verdenskrig. Trump-administrasjonen varslet allerede i oktober 2017 at USA ville trekke seg ut, og Israels statsminister fulgte raskt etter. Israels FN-utsending Danny Danon sa tirsdag at landet \u00abikke vil v\u00e6re medlem i en organisasjon hvis m\u00e5l er \u00e5 handle bevisst imot oss og som har blitt et verkt\u00f8y for manipulasjon fra v\u00e5re fienders side\u00bb. USA har krevd \u00abfundamentale reformer\u00bb i organisasjonen som kanskje er best kjent for \u00e5 ivareta verdens kulturarv. UNESCO jobber ogs\u00e5 for bedre utdannelse for jenter og for \u00e5 fremme kunnskap om holocaust og forsvare ytringsfriheten. Utmeldingen vil ikke ha noen s\u00e6rlig \u00f8konomisk effekt, ettersom b\u00e5de USA og Israel sluttet \u00e5 betale inn til UNESCO allerede i 2011 etter at Palestina ble tatt opp som medlem i organisasjonen. USA har trukket seg ut en gang tidligere. I 1984 mente president Ronald Reagan at organisasjonen var korrupt og d\u00e5rlig styrt og ble brukt til \u00e5 fremme sovjetiske interesser. F\u00f8rst 19 \u00e5r senere, flere \u00e5r etter Sovjetunionens fall, var amerikanerne tilbake i folden."}
{"title": "Uv\u00e6r p\u00e5 vei til Thailand", "text": "Stormen er ventet \u00e5 treffe land torsdag og kan f\u00f8re til vindhastigheter tilsvarende full storm. Uv\u00e6ret vil trolig ramme turistperler som Phuket, Koh Samui og Krabi, skriver Al Jazeera. De mest utsatte omr\u00e5dene kan f\u00e5 opptil 200 millimeter regn i l\u00f8pet av ett d\u00f8gn. Stormen er ventet \u00e5 bli den mest alvorlige som har rammet landet siden \u00abHarriet\u00bb i 1962, if\u00f8lge Seree Supratid, klimaforsker ved Rangsit-universitetet. Da mistet 900 mennesker livet. \u2013 Denne har en annen retning og vil ramme st\u00f8rre omr\u00e5der. Skadene kan derfor bli st\u00f8rre enn det vi s\u00e5 under Harriet, sier Supratid til nettavisen Khaosod English. Det meteorologiske instituttet i Thailand har derfor sendt ut farevarsler for flere omr\u00e5der for de to neste dagene, blant annet den norske feriefavoritten Krabi."}
{"title": "Vaier p\u00e5 KNM Helge Ingstad har r\u00f8ket", "text": "Det var i l\u00f8pet av stormen i nytt\u00e5rshelgen at vaieren r\u00f8k. Problemet ble f\u00f8rst oppdaget under en inspeksjon onsdag. \u2013 Dette f\u00e5r ikke store konsekvenser. Det er mange vaiere som holder KNM Ingstad inn mot land. Det er en av dem som har hatt stor belastning, som vi n\u00e5 erstatter, sier Sj\u00f8forsvarets kommunikasjonssjef Torill Herland til NTB. Inspeksjonen viste ogs\u00e5 tegn til at fjellet sprekker opp ved ett av stedene hvor vaierne er festet til land. Fregatten ligger under vann i fj\u00e6ra i \u00d8ygarden i Hordaland etter kollisjonen med tankskipet Sola TS natt til 8. november i fjor. De siste m\u00e5nedene har Forsvaret jobbet med \u00e5 sikre skipet og gj\u00f8re det klart til \u00e5 bli hevet. F\u00f8r jul ble det lagt kjettinger under skipet som skal brukes under hevingen, men noen flere kjettinger m\u00e5 festes. \u2013 N\u00e5r dette er p\u00e5 plass, er det v\u00e6r og vind som avgj\u00f8r n\u00e5r hevingen kan starte. Det m\u00e5 v\u00e6re gode v\u00e6rforhold n\u00e5r vi skal sette i gang, sier Herland."}
{"title": "Viking-trener Bjarne Berntsen trygg p\u00e5 at Viking-stallen er god nok", "text": "Onsdag skrev Aftenbladet at Viking-trener Bjarne Berntsen virker \u00e5 ha gitt opp \u00e5 f\u00e5 Kongsvingers Fredrik Sj\u00f8lstad til klubben. Etter \u00e5 ha f\u00e5tt avsl\u00e5tt to bud p\u00e5 Kongsvinger-spilleren, ser Berntsen andre plasser etter sin nye midtbanesjef."}
{"title": "Zuccarello og Rangers gikk p\u00e5 sviende nederlag", "text": "NEW YORK RANGERS- PITTSBURGH PENGUINS 2 \u2013 7 Pittsburgh Penguins p\u00e5f\u00f8rte New York Rangers et sviende 2-7-nederlag og tok dermed sin sjuende seier p\u00e5 rad. Mats Zuccarello fikk 16 minutter og 28 sekunder p\u00e5 isen. Pittsburgh-laget kom til New York med massevis av selvtillit etter seks seire p\u00e5 rad og en imponerende statistikk for den siste m\u00e5neden: 11 seire og tre tap siden 4. desember, hvorav det ene tapet kom etter forlengning. Rangers gikk p\u00e5 isen i Madison Square Garden med to seire p\u00e5 de siste to kampene. F\u00f8rste periode endte m\u00e5ll\u00f8st, med 12-5 i Rangers' fav\u00f8r p\u00e5 statistikken for skudd p\u00e5 m\u00e5l. LEST DENNE? Zuccarello avsluttet \u00e5ret med scoring og seier Bill Kostroun / AP / NTB scanpix"}
{"title": "\u2013 Fotballegenden Maradona hasteoperert", "text": "Fotballegenden Diego Maradona er utskrevet fra sykehus etter \u00e5 ha blitt hasteoperert etter at legene oppdaget en bl\u00f8dning i magen. Fredag kveld meldte Fox Sports Argentina at Maradona var innlagt p\u00e5 sykehus etter at det i en omfattende helsesjekk som inkluderte endoskopi ble oppdaget en bl\u00f8dning som krevde umiddelbar operasjon. Et par timer senere opplyste datteren Dalma til Reuters at Maradona var skrevet ut. \u2013 For dere som var bekymret for faren min, kan jeg fortelle at han har det bra. Han skal hjem snart, skriver datteren p\u00e5 Twitter. Maradona er hovedtrener for den mexicanske fotballklubben Dorados de Sinaloa, men det har vakt oppsikt at han ikke har v\u00e6rt p\u00e5 trening i det siste. Det f\u00f8rte til spekulasjoner om at han er p\u00e5 vei bort fra klubben, men hans agent Matias Morla meldte fredag p\u00e5 Twitter at Maradona tvert imot har signert en ny ett\u00e5rskontrakt. Journalisten Luis Ventura hevdet at frav\u00e6ret kommer av at Maradona er sv\u00e6rt deprimert etter at det nylig ble slutt med kj\u00e6resten, skriver svenske Aftonbladet. (\u00a9NTB) Carlo Fumagalli / TT NYHETSBYR\u00c5N"}
{"title": "5.000 rammet av nytt Sumo-tr\u00f8bbel \u2013 n\u00e5 blir de kompensert", "text": "Manchester City vant 2 \u2013 1 over Liverpool i det som var en sv\u00e6rt viktig kamp i gullkampen i Premier League torsdag. Da lagene skulle ta avspark, var det flere som ikke fikk sett de f\u00f8rste \u00f8yeblikkene av kampen. Men problemene skulle ikke stoppe der, for omtrent de 10 siste minuttene av toppoppgj\u00f8ret begynte plutselig str\u00f8mmetjenesten \u00e5 vise onsdagens kamp mellom Newcastle og Manchester United hos enkelte. \u2013 Det er to m\u00e5ter \u00e5 se kampen p\u00e5 TV 2 Sumo, enten via direktekanalen eller p\u00e5 den redaksjonelle str\u00f8mmen. Den siste str\u00f8mmen fungerte gjennom hele kampen, det er likevel alltid kjedelig n\u00e5r slike problemer oppst\u00e5r, sier Jan-Petter Dahl, PR- og mediesjef i TV 2. \u2013 5.000 abonnenter ble rammet av tekniske problemer, og det er 5.000 for mye, legger han til. Alex Iversen/TV 2"}
{"title": "D\u00e5rlig samarbeid mellom hjelperne skader barnevernsbarn | Heidi Svendsen Tessand", "text": "\u00abSimen\u00bb var yngst av fire s\u00f8sken. Da barneverntjenesten hentet dem, var de nakne. Det var avf\u00f8ring p\u00e5 gulvet. Foreldrene hadde stukket av. \u00abSimen\u00bb var to \u00e5r og hadde brennmerker p\u00e5 kroppen. Han lagde ingen lyder. Det var tryggest s\u00e5nn. Som fjerdeklassing plaget han dyr. Da han begynte p\u00e5 ungdomsskolen, solgte han narkotika. Etter flere fosterhjem havnet han til slutt p\u00e5 en institusjon. Sint og uten tillit til voksne. 15 \u00e5r og ferdig med livet. 3rd-party-bio Da vi leste barnevernmappen, s\u00e5 vi at han hadde hatt mange saksbehandlere, psykologer og andre hjelpere, men de var sjelden enige. \u00abSimen\u00bb ga opp. Historien om \u00abSimen\u00bb er sann, men anonymisert."}
{"title": "Dataangrep rammer hundrevis av tyske politikere", "text": "Det meste av materialet best\u00e5r av telefonnumre og adresser, men ogs\u00e5 interne partidokumenter, brev, chatte-dialoger, private familiebilder og kredittkort-opplysninger er kommet p\u00e5 avveie. Alle partier, med unntak av h\u00f8yrepopulistene i Alternativ for Tyskland (AfD), er rammet. CHRISTIAN MANG / Reuters / NTB scanpix"}
{"title": "Derfor valgte bergenseren vekk Brann", "text": "FANA: Om f\u00e5 dager pakker Sondre Liseth kofferten og flyr \u00f8stover. Der skal han bo hos fotballkompis Jakob Glesnes, inntil han selv finner et eget sted \u00e5 sove i Drammen. Da vil han ogs\u00e5 ta med seg hele flyttelasset og etablere seg i elvebyen."}
{"title": "Er du klar for en veganuar?", "text": "Verden blir hva du spiser. Kanskje er du som meg, en fleksitarianer, uten at du helt er klar over det? Begrepet definerer dem som innimellom dropper kj\u00f8tt, fisk, melk og egg \u2013 og dukket i 2016 opp p\u00e5 Spr\u00e5kr\u00e5dets ti p\u00e5 opp-liste over nyord. Det var da. N\u00e5 er det ikke lenger nok \u00e5 ha et ubevisst forhold til hva du putter i deg \u2013 eller p\u00e5 tallerkenen \u2013 skal vi tro p\u00e5 FNs klimapanel. If\u00f8lge den siste rapporten derfra, har vi 12 \u00e5r p\u00e5 oss til \u00e5 snu. Da haster det \u00e5 f\u00e5 flere av oss til \u00e5 innse at v\u00e5rt eget kj\u00f8ttforbruk faktisk kan utgj\u00f8re en forskjell: Det enorme kj\u00f8ttkonsumet er blant klimaverstingene i verden. \u00c5 begrense kj\u00f8ttinntaket er i ferd med \u00e5 bli en tydelig livsstilsmark\u00f8r. I USA, der mange trender har en tendens til \u00e5 starte, er det \u00e5 spise mye kj\u00f8tt n\u00e5 forbundet med lav sosial klasse. Tygg litt p\u00e5 det. Mens plantebasert kost tidligere var de fattiges mat, og kj\u00f8tt tilh\u00f8rte de rikes bord, er pendelen i den vestlige verden i ferd med \u00e5 snu. Det er tre grunner til det: Klima, helse og dyrevelferd."}
{"title": "Erna Solberg som f\u00f8dselshjelper | Andreas Slettholm", "text": "\u00ab\u00c5 ha mye folk er til heder for kongen, mangel p\u00e5 folk blir fyrstens fall.\u00bb (Salomos ordspr\u00e5k 14:28) Regjeringen Solberg har sparket i gang F\u00f8de\u00e5ret 2019. Strengt tatt tjuvstartet de f\u00f8r jul. B\u00e5de barneminister Linda Hofstad Helleland og sjefen selv var ute og \u00abville finne ut hvorfor norske kvinner f\u00f8der s\u00e5 f\u00e5 barn\u00bb. S\u00e5 ble \u00abf\u00f8d mer\u00bb sannelig ogs\u00e5 hovedoppfordringen i nytt\u00e5rstalen. 3rd-party-bio Solbergs budskap til unders\u00e5ttene f\u00f8yer seg inn i en lang tradisjon: \u00abV\u00e6r fruktbare og bli mange\u00bb var faktisk Guds aller f\u00f8rste beskjed til Adam og Eva i 1. Mosebok."}
{"title": "Etterforskningsleder: Sveitser kommuniserte direkte med IS i Syria f\u00f8r dobbeltdrapet i Marokko", "text": "Det opplyser den marokkanske etterforskningslederen Abdelhak Khiame i et lengre intervju med den sveitsiske avisen Tribune Gen\u00e8ve. \u2013 Han var i kontakt med en IS-terrorist i Syria via meldingstjenesten Telegram. De to hadde m\u00f8ttes i Gen\u00e8ve, sier han. I intervjuet gir etterforskningslederen flere nye detaljer om spansk-sveitseren, som if\u00f8lge Dagbladet er identifisert som \u00abK. Z.\u00bb. Blant annet sier han at \u00abK. Z.\u00bb konverterte til islam i en mosk\u00e9 i Petit-Saconnex, og at han ble \u00abfullt ut radikalisert\u00bb allerede i 2014. Khiame opplyser at sveitseren har kalt seg b\u00e5de \u00abAbu Yahia\u00bb og \u00abAbdullah\u00bb etter at han konverterte, og at han f\u00f8r han dro til Marokko skal ha greid \u00e5 radikalisere flere familiemedlemmer. Han skal ogs\u00e5 ha rekruttert ekstremister for IS i Sveits og England. I Marokko skal han f\u00f8rst ha fors\u00f8kt \u00e5 komme inn p\u00e5 en koranskole s\u00f8r i landet, f\u00f8r han s\u00e5 flyttet til Marrakech, byen der han m\u00f8tte gateselgeren Abdessamad Ejjoud (25). Ejjoud er den antatte lederen for terrorcellen som sto bak de brutale drapene p\u00e5 norske Maren Ueland og danske Louisa Vesterager Jespersen f\u00f8r jul i fjor. Sveitserens overordnede plan skal ha v\u00e6rt \u00e5 rokke ved Marokkos stabilitet ved \u00e5 orkestrere terrorangrep mot sikkerhetstjenestene og turister, if\u00f8lge Khiame. \u00abK. Z.\u00bb ble p\u00e5grepet f\u00f8rst 29. desember. Han er ikke blant de tre som er mistenkt for \u00e5 ha gjennomf\u00f8rt selve drapene, men skal if\u00f8lge marokkansk politi ha gitt v\u00e5pen- og teknologioppl\u00e6ring til flere av dem."}
{"title": "Fem ten\u00e5ringer omkom i brann i polsk \u00abescape room\u00bb", "text": "\u2013 Alle de fem omkomne er kvinner. En mann med alvorlige brannskader er brakt til en intensivavdeling, sier brannvesenets talsmann Tomasz Kubiak. De d\u00f8de er jenter i 15-\u00e5rsalderen, opplyser Polens innenriksminister Joachim Brudzinski til TV-kanalen TVN24. Jentene deltok i en bursdagsfeiring. Den skadde mannen er if\u00f8lge lokalt politi en 25-\u00e5ring. Brann\u00e5rsaken er s\u00e5 langt ukjent. Meldingen om brannen kom tidlig fredag kveld. \u00abEscape room\u00bb er blitt en popul\u00e6r attraksjon mange steder, der spillerne er innel\u00e5st i et rom og har en tidsfrist for \u00e5 finne l\u00f8sninger p\u00e5 er serie problemer og g\u00e5ter for \u00e5 finne veien ut. Det finnes mer enn 1.000 slike steder i Polen. Brudzinski sier han n\u00e5 ber brannvesenet gjennomf\u00f8re sikkerhetskontroller hos samtlige."}
{"title": "I bakhodet ligger br\u00e5ket som felte Hetland", "text": "VAL DI FIEMME: - S\u00e5nn det ser ut n\u00e5 er jeg ikke p\u00e5 femmilslaget. Der er jeg f\u00f8rstereserve. Det har jeg f\u00e5tt beskjed om, og m\u00e5 bare avfinne meg med det, sa Didrik T\u00f8nseth til Adresseavisen noen dager f\u00f8r OL-femmila i Pyeongchang i fjor. Han fortsatte:"}
{"title": "Ikke kast leietakeren ut p\u00e5 egen h\u00e5nd", "text": "Utleier kan ikke p\u00e5 egen h\u00e5nd bytte l\u00e5s eller p\u00e5 annet vis stenge leietaker ute. Vi skal se litt n\u00e6rmere p\u00e5 vilk\u00e5rene og prosedyren som gjelder for utkastelse. I en nylig avsagt kjennelse understreker H\u00f8yesterett at utleier ikke ved selvtekt kan stenge ute leietaker: \u00abReglene i tvangsfullbyrdelsesloven gir en leietaker beskyttelse mot fravikelse frem til visse vilk\u00e5r er oppfylt og visse prosedyrer er fulgt. Reglene inneb\u00e6rer at en utleier ikke ved selvtekt kan utestenge en leietaker som ellers besitter lokalene. Dette gjelder selv om utleieren skulle ha rett i at det underliggende leieforholdet ikke lenger eksisterer, for eksempel fordi det er lovlig oppsagt eller hevet\u00bb. Reidar Kollstad Ofte vil \u00e5rsaken til at en utleier \u00f8nsker \u00e5 kaste ut leietaker v\u00e6re at leien ikke blir betalt. Det kan imidlertid ogs\u00e5 v\u00e6re andre \u00e5rsaker, som f.eks at leietaker ikke oppfyller sin vedlikeholdsplikt eller krav til ro og orden. Et annet tilfelle hvor utkastelse kan v\u00e6re n\u00f8dvendig er der leietaker ikke flytter ut frivillig ved opph\u00f8r av leieforholdet. Det er ikke tilstrekkelig for \u00e5 kaste ut leietaker at han misligholder leiekontrakten. Utleier m\u00e5 ha et s\u00e5kalt tvangsgrunnlag for at utkastelse kan skje. Tvangsfullbyrdelsesloven gir regler om typetilfeller av tvangsgrunnlag. Flere av disse tvangsgrunnlagene er s\u00e6rlige tvangsgrunnlag som gir mulighet for \u00e5 f\u00e5 namsmyndighetens direkte bistand til \u00e5 kaste ut leietaker uten f\u00f8rst \u00e5 m\u00e5tte g\u00e5 veien om s\u00f8ksm\u00e5l og dom. Betalingsmislighold I mange leiekontrakter er det inntatt bestemmelser om at betalingsmislighold gir tvangsgrunnlag for utkastelse (utkastelsesklausul). Det har ingen betydning om betalingsmisligholdet er stort eller lite. Ved forfall kan utleier ta skritt for \u00e5 f\u00e5 kastet leietaker ut ved hjelp av namsmyndighetene. Opph\u00f8r av tidsbestemte leiekontrakter De fleste tidsbestemte leiekontrakter vil ogs\u00e5 inneholde en bestemmelse som gir utleier rett til, ved namsmyndighetenes hjelp, \u00e5 kaste ut leietaker ved opph\u00f8r av leiekontrakten. Oppsigelse etter husleieloven Et tredje tilfelle som gir s\u00e6rlig tvangsgrunnlag er de tilfeller hvor utleier har sagt opp leietaker i samsvar med husleielovens krav og leietaker ikke har protestert skriftlig p\u00e5 oppsigelsen innen en frist p\u00e5 \u00e9n m\u00e5ned. Heving av leiekontrakten Videre kan tvangsutkastelse kreves dersom utleier har rett til \u00e5 heve leiekontrakten. For at utleier skal kunne heve er det et krav at det foreligger vesentlig mislighold fra leietakers side. Dette kan v\u00e6re aktuelt ved langvarig eller gjentatt betalingsmislighold eller dersom leieobjektet st\u00e5r i fare for \u00e5 bli \u00f8delagt som f\u00f8lge av manglende vedlikehold eller skadeverk fra leietaker. Bruk av eiendommen til annet form\u00e5l enn avtalt eller overlatelse av bruken til andre kan ogs\u00e5 v\u00e6re hevingsgrunnlag. Heving skjer ved en egen erkl\u00e6ring som sendes til leietaker. Ved heving kan utleier p\u00e5legge leietaker straks \u00e5 fraflytte eiendommen. Dersom leietaker likevel ikke fraflytter eiendommen vil det v\u00e6re n\u00f8dvendig \u00e5 kreve utkastelse. Det er ikke tilstrekkelig for \u00e5 kreve utkastelse at det er foretatt heving. Det er et vilk\u00e5r for utkastelse at det er \u00ab\u00e5penbart\u00bb at utleier har hevingsrett. Terskelen for \u00e5 kreve utkastelse p\u00e5 grunnlag av heving er derfor i praksis h\u00f8y. Andre tilfeller En siste kategori av tilfeller som gir tvangsgrunnlag er de tilfeller der det er \u00ab\u00e5penbart\u00bb at leietaker ikke har rett til \u00e5 besitte eiendommen. Dette er en \u00absekkepost\u00bb som kan omfatte flere ulike typetilfeller, herunder husokkupasjon. Krav om varsling Felles for de s\u00e6rlige tvangsgrunnlagene er at det m\u00e5 sendes skriftlig varsel til leietaker 14 dager f\u00f8r det kan tas ut begj\u00e6ring om tvangsutkastelse for namsmyndighetene. Den videre prosessen \u2013 namsmyndighetenes behandling N\u00e5r 14 dagers fristen (namsfogden eller tingretten avhengig av tvangsgrunnlag) er utl\u00f8pt kan begj\u00e6ring om tvangsutkastelse sendes til namsmyndighetene sammen med n\u00f8dvendig underlagsdokumentasjon. Namsmyndighetene skal s\u00e5 fort som mulig foreta en forel\u00f8pig pr\u00f8ving av begj\u00e6ringen for \u00e5 sjekke at den oppfyller lovens krav. Namsmyndighetene sender s\u00e5 begj\u00e6ringen til leietaker som f\u00e5r en ny frist p\u00e5 14 dager til \u00e5 gi sin uttalelse til begj\u00e6ringen. Deretter treffer namsmyndighetene beslutning om hvorvidt begj\u00e6ringen om utkastelse skal tas til f\u00f8lge eller ikke. I praksis kan det ta noe tid f\u00f8r slik beslutning foreligger da saksmengden hos namsmyndighetene kan v\u00e6re stor. N\u00e5r det gjelder betalingsmislighold kan leietaker faktisk unng\u00e5 utkastelse s\u00e5 lenge leie og omkostninger betales f\u00f8r tvangsutkastelse blir besluttet. Fra varsel blir sendt til leietaker til namsmyndighetene/politiet tropper opp p\u00e5 d\u00f8ra kan det ta flere uker. Det kan derfor v\u00e6re fristende for utleier \u00e5 ta saken i egne hender, men loven \u00e5pner ikke opp for det. Reglene skal sikre en viss beskyttelse for leietaker. For utleiers del er det viktigste \u00e5 s\u00f8rge for \u00e5 ha de n\u00f8dvendig utkastelsesklausuler i leiekontrakten da utkastelse ellers vil ta enda lenger tid."}
{"title": "John Arne Riise blir sportsdirekt\u00f8r i utenlandsk klubb: \u00c5pner for \u00e5 hente norske spillere", "text": "Riise skriver om den nye jobben p\u00e5 sin Twitter-konto: \u2013 Jeg er stolt over \u00e5 annonsere at jeg n\u00e5 er sportsdirekt\u00f8r for Birkirkara FC. Dette er en utfordring jeg gleder meg til \u2013 og et nytt steg p\u00e5 veien til m\u00e5let mitt om \u00e5 bli manager. Ting i klubben vil bli endret, og jeg ser frem til \u00e5 begynne. Riise-manager Erland Bakke forteller at klubben kontaktet Riise for noen m\u00e5neder siden. \u2013 John Arne har f\u00e5tt flere tilbud fra ulike klubber fra inn- og utland. Det var naturlig at vi gikk noen runder ekstra f\u00f8r vi landet denne avtalen. Det viktigste for John Arne er \u00e5 kunne tilf\u00f8re klubben en del erfaring og kompetanse, sier Bakke til Aftenposten. Riise begrunner valget p\u00e5 f\u00f8lgende m\u00e5te: \u2013 Jeg har forelsket meg litt i klubben, milj\u00f8et og spillerne. Jeg ser at jeg har noe \u00e5 bidra med, samtidig som det vil gi meg n\u00f8dvendig erfaring. Det \u00e5 f\u00e5 jobbe med en utenlandsk klubb og h\u00f8ste erfaring med \u00e5 spille andre gode gleder jeg meg veldig til."}
{"title": "Landets nest mest trafikkerte jernbanestasjon sliter med signalfeil", "text": "Rett f\u00f8r nytt\u00e5r skjedde det igjen. En signalfeil p\u00e5 Sk\u00f8yen stasjon mellom Nationaltheatret og Lysaker f\u00f8rte til store forsinkelser i togtrafikken rundt Oslo. Konsekvensen blir formidabel n\u00e5r 800 tog passerer Sk\u00f8yen i d\u00f8gnet og de fleste stopper her. Strekningen Oslo S \u2013 Sk\u00f8yen er Norges mest trafikkerte jernbanestrekning, og Sk\u00f8yen er landets nest mest trafikkerte stasjon. Men signalfeilene florerer, til tross for at stasjonen skinner av mye nytt utstyr og moderne arkitektur. Konserndirekt\u00f8r for kunde og trafikk i Bane Nor, Bj\u00f8rn Kristiansen, trakk selv frem signalfeilene p\u00e5 Sk\u00f8yen stasjon som forklaring da Aftenposten onsdag skrev at punktligheten p\u00e5 norsk jernbane i 2018 var d\u00e5rligere enn p\u00e5 mange \u00e5r. \u2013 N\u00e5r slike tekniske feil rammer et sentralt knutepunkt som Sk\u00f8yen stasjon, rammer det et stort antall tog, ogs\u00e5 tog til og fra \u00d8stfoldbanen. Det er stor variasjon i feilene som har oppst\u00e5tt p\u00e5 Sk\u00f8yen, derfor har Bane Nor enn\u00e5 ikke kunnet friskmelde Sk\u00f8yen stasjon, uttalte Kristiansen."}
{"title": "Leteaksjon med dykkere i Lysakerelven", "text": "Et stort antall personer fra alle tre n\u00f8detatene i B\u00e6rum og Oslo deltok i den omfattende leteaksjonen, som ble satt i gang ved 22-tiden. Politihelikopteret lette fra luften, dykkere i elven og mannskaper fra brannvesen og politiet p\u00e5 land langs elven. Ved 22.40-tiden konkluderte dykkerne med at det ikke var noen personer i elven i det omr\u00e5det de hadde lett. Letingen fortsatte da i boligomr\u00e5dene og skr\u00e5ningene langs elven, men ved 22.20-tiden avsluttet man aksjonen. Hans O. Torgersen \u00abVi har s\u00f8kt i et stort omr\u00e5de langs elven. Det er s\u00f8kt til fots p\u00e5 begge sider, ogs\u00e5 i skr\u00e5ningene, dykkere fra Obre har s\u00f8kt i kulper og politihelikopteret har s\u00f8kt fra lufta, uten at vi har funnet noen som trenger hjelp. Vi avslutter derfor s\u00f8ket p\u00e5 stedet\u00bb, skrev politiet i en Twitter-melding fra operasjonssentralen."}
{"title": "Mener NFF b\u00f8r se p\u00e5 regelverket: - Horneland i sin fulle rett til \u00e5 si opp", "text": "Kjenner henviser til arbeidsmilj\u00f8loven, og mener Eirik Horneland er i sin fulle rett til \u00e5 si opp i Haugesund \u2013 helt uavhengig av hvilken av de to kontraktene klubben mener er gyldig. Kjenner var i over ti \u00e5r trenerforeningens advokat. Han mener Norges Fotballforbund n\u00e5 m\u00e5 se p\u00e5 sitt eget regelverk, slik at trenere og spillere f\u00e5r like vilk\u00e5r i oppsigelsessaker."}
{"title": "Noen av de st\u00f8rste #metoo-sakene er fortsatt hemmelige. Ronan Farrow lover at flere sjokk er p\u00e5 vei.", "text": "Ronan Farrow har knapt nok sovet p\u00e5 flere \u00e5r. Det kan ikke alene forklare hans vanvittige merittliste. Men det er en slags sm\u00e5lig lettelse for alle oss andre middelm\u00e5digheter."}
{"title": "Nora har tatt en \u00abJordan Peterson\u00bb og laget 12 leveregler for deg som vil opp og frem i verden", "text": "Nytt\u00e5rsforsetter er s\u00e5 last year #2018. N\u00e5 er det RULES OF LIFE som gjelder! Nora har tatt en \u00abjordanpeterson\u00bb og utformet 12 leveregler for deg som vil opp og frem i verden."}
{"title": "Norge p\u00e5 skitur: 44 personer, 10 kj\u00f8ret\u00f8yer, 20 hotellrom, 1 million kroner og d\u00e5rlig klimasamvittighet", "text": "VAL DI FIEMME: I 10 dager og tusenvis av kilometer dundrer norsk langrenn langs motorveier, opp og ned fjellpass, inn og ut av daler, frem og tilbake til idrettsarenaer i tre-fire land midt i Europa. Inn imellom g\u00e5r de p\u00e5 ski. Det er det TV-seerne f\u00e5r med seg. \u2013 Det koster vel en million, konstaterer sportssjefen for norsk langrenn, Vidar L\u00f8fshus. Han snakker om hvor mye forbundet bruker p\u00e5 den norske operasjonen i Tour de Ski."}
{"title": "Norge-talentet m\u00e5ler 204 cm: \u2013 Han blir en verdensklassespiller", "text": "\u2013 Han drar ogs\u00e5 fordel av \u00e5 v\u00e6re keivhendt, sier Frode Kyv\u00e5g, mange\u00e5rig trener i B\u00e6kkelaget SK. \u2013 Han blir en verdensklassespiller om to-tre \u00e5r. Det er nettopp i BSK den n\u00e5v\u00e6rende tysklandsproffen Magnus Abelvik R\u00f8d vokste opp. I en hall bare noen lange kontringskast unna Nordstrand Arena, der m\u00f8ter Norge Nederland l\u00f8rdag og Brasil s\u00f8ndag. Det er siste test f\u00f8r VM, som starter 10. januar i Danmark. LEST DENNE? Sagosen-show da Norge slo Island i VM-oppvarmingen R\u00f8d synes det er fint \u00e5 tenke p\u00e5 at han fikk en s\u00e5 god \u00abutdannelse\u00bb i B\u00e6kkelaget. \u2013 Det var der jeg l\u00e6rte det meste, og utviklet meg. Jeg ble hentet opp p\u00e5 herrelaget da jeg var 15 \u00e5r, forteller unggutten selv. Han gir ros til Jan \u00abProppen\u00bb Carlsson, treneren som fulgte ham inn i seniorlivet. Storskytteren rager 204 cm over bakken, og var som junior med i flere NM-finaler. Han fremhevet seg som m\u00e5lbevisst. Kyv\u00e5g s\u00e5 tidlig flere talentfulle spillere som poppet opp i klubben, men Abelvik R\u00f8d var den mest fremtredende av dem. \u2013 En kort periode slet Magnus med \u00e5 stokke armer og ben, fordi han vokste s\u00e5 fort, men s\u00e5 gikk det seg til. Ruud, Vidar / NTB scanpix"}
{"title": "Norges eget \u00abvekkerur\u00bb Bj\u00f8rn Farlund: \u2013 Jeg har enn\u00e5 ikke sovnet p\u00e5 kj\u00f8kkenet", "text": "Hvordan klarer han det: Helt siden 1999 har Bj\u00f8rn Faarlund v\u00e6rt vert for P4s Radiofrokost. Alle hverdager, mellom kl. 06 og 10, er den blide r\u00f8sten \u00e5 h\u00f8re i landets st\u00f8rste morgenradio-sending. Programleder-kollegene kommer og g\u00e5r \u2013 Faarlund best\u00e5r. \u00c5r etter \u00e5r. Kan kj\u00f8kkenrutinene, s\u00e5 gjespende tidlig p\u00e5 dagen, v\u00e6re en del av hemmeligheten? Hjemme p\u00e5 Smestad i Oslo skal 53-\u00e5ringen n\u00e5 f\u00e5 forklare: Hvor henter han energien, og hum\u00f8ret, fra? Og hva, denne f\u00f8rste uken i 2019, er Faarlunds fremste forsett?"}
{"title": "Preben Hellvik (26) legger opp - vil bli toppdommer", "text": "Han elsker fotball og har et sterkt \u00f8nske om at den skal v\u00e6re s\u00e5 rettferdig som mulig. Derfor legger Preben Hellvik (26) opp og satser p\u00e5 en karriere som toppdommer. \u2013 Jeg har veldig stor respekt for fotballen, det skal d\u00f8mmes korrekt. Dessuten er jeg en person som liker \u00e5 ha kontroll og styre. Derfor har jeg gitt beskjed til Fr\u00f8yland om at jeg legger opp og satser alt p\u00e5 \u00e5 bli en toppdommer, forklarer Preben Hellvik overfor Aftenbladet."}
{"title": "Slik blir den store idrettsfesten i Stavanger", "text": "\u2013 Finstasen er klar. L\u00f8rdag skal vi hedre de beste av de beste. Denne kvelden handler om heltene, de andre 364 dagene i \u00e5ret handler om bredden og hverdagen, sier daglig leder Rune R\u00f8ksund i Rogaland Idrettskrets. For 18. \u00e5r p\u00e5 rad er Idretts-Norge samlet for \u00e5 hylle sine helter med priser, taler, underholdning, glitter og stas. Dette er f\u00f8rste gang gallaen arrangeres i Stavanger, og f\u00f8rste gang utenfor \u00d8stlandet."}
{"title": "Styrelederen reagerer p\u00e5 Bj\u00f8rnebye-samtale med Horneland i august: - Et grovt overtramp", "text": "Kontraktsstriden mellom FK Haugesund og Rosenborg fortsetter. P\u00e5 torsdag bekreftet klubben at de henter Eirik Horneland som hovedtrener. Assistent Karl Oskar Emberland blir ogs\u00e5 med til Lerkendal. Etterp\u00e5 har det brutt ut full konflikt mellom Haugesund og Rosenborg. Horneland kom fredag med en pressemelding. I den skrev han at han og Haugesund endret vilk\u00e5rene i kontrakten hans da han signerte en ny avtale i september. Disse vilk\u00e5rene, som gjelder fra 1. januar 2019, betydde at han og Haugesund kunne benytte seg av en oppsigelsestid p\u00e5 \u00e9n m\u00e5ned. Fredag kveld sier Hornelands advokat, Erik Fl\u00e5gan, til VG at treneren ble kontaktet av Rosenborg i august, i perioden mellom sparkingen av K\u00e5re Ingebrigtsen og Hornelands kontraktsforlengelse. Fl\u00e5gan sier til VG at det var kontakt mellom Horneland og Rosenborgs sportslige leder Stig Inge Bj\u00f8rnebye. Horneland skal da ha sagt nei til \u00e5 st\u00e5 p\u00e5 en \u00abkandidatliste\u00bb. \u2013 Det er riktig at vi snakket sammen i august, men det var en samtale om fysisk trening og teknologi, en samtale mellom gode venner og kolleger. N\u00e6rmest i en bisetning spurte jeg, som man gj\u00f8r i en samtale mellom venner, om hans fremtidsplaner. Da sa han at han ikke var aktuell for en jobb i Rosenborg, sier Bj\u00f8rnebye til VG. Ness, Jan K\u00e5re / NTB scanpix Han understreker at det ikke var noen konkret henvendelse til Horneland. Bj\u00f8rnebye kan heller ikke huske om han brukte ordet \u00abkandidatliste\u00bb. Han sier han har ren samvittighet. \u2013 Dette med kandidatlisten er nytt for meg. Det er et grovt overtramp mot en kollega i Fotball-Norge. Det er leit \u00e5 oppleve, at det stor lokomotivet som vi ser opp til, gj\u00f8r slik. Det er leit for alle parter, sier FK Haugesund-styreleder Leiv Helge Kaldheim til VG."}
{"title": "Syk person i Sverige er ikke ebolasmittet", "text": "\u2013 Det er ingen tegn til at det er ebola, sier sjeflege Mikael K\u00f6hler ved Region Upps\u00e4la til TT, etter \u00e5 ha f\u00e5tt svar p\u00e5 pr\u00f8ver tatt av mannen. Han forteller videre at akuttmottaket i Enk\u00f6ping \u00e5pner igjen fredag kveld. Avdelingen ble stengt etter at pasienten ble lagt inn. Etter han ankom mottaket i Enk\u00f6ping ble mannen overf\u00f8rt til Akademiska sjukhuset i Uppsala der han ble plassert p\u00e5 isolat. Ebola, eller bl\u00f8dningsfeber, skyldes ulike typer virus med opprinnelse i det sentrale Afrika. Det er en sv\u00e6rt alvorlig sykdom som rammer alle kroppens organer. Symptomer er blant annet diar\u00e9, utslett, lever- og nyresvikt samt bl\u00f8dninger i huden og i indre organer. Det er et p\u00e5g\u00e5ende ebolautbrudd i Kongo, mens det mellom 2013 og 2015 var en omfattende ebolaepidemi i Vest-Afrika. Ebolaviruset smitter gjennom direktekontakt med kroppsv\u00e6sker som blod, svette og oppkast. En person m\u00e5 ha symptomer for \u00e5 v\u00e6re smittefarlig."}
{"title": "Tottenham laget hakkemat av vesle Tranmere i FA-cupen", "text": "TRANMERE ROVERS - TOTTENHAM HOTSPUR 0 \u2013 7 Tranmere fra niv\u00e5 fire i engelsk fotball hang med i en omgang, men raknet etter pause. Fernando Llorente gjorde hattrick da Tottenham vant 7-0 i FA-cupen. Seieren er klubbens st\u00f8rste p\u00e5 bortebane noensinne. Tottenham ble stiftet i 1882. Se alle scoringene \u00f8verst i artikkelen! Hjemmelaget holdt nullen i nesten en omgang, men et balltap av en uforklarlig nonchalant James Norwood i det 40. minutt ble n\u00e5del\u00f8st straffet. Han dempet et klareringsspark 25 meter fra eget m\u00e5l, men somlet med \u00e5 f\u00e5 ballen unna. Han ble overrumplet av Serge Aurier, som deretter skj\u00f8t inn 1-0 med et lekkert utsidespark i krysset. \u2013 Det tok oss en stund. Vi visste det ikke ville bli lett, og at det handlet om innstilling og mentalitet, sa Alli. \u2013 Noen gang er et dr\u00f8mmetreff det som skal til. Jon Super / TT NYHETSBYR\u00c5N"}
{"title": "Victoria (18) tok en gratis IQ-test p\u00e5 Snapchat. Men s\u00e5 fikk hun seg en overraskelse.", "text": "Du tror du ber om \u00e5 se resultatet til IQ-testen din. I realiteten signerer du en betalingsavtale. Victoria Lara Windstad fikk f\u00f8le ubehaget p\u00e5 kroppen. \u2013 Jeg leste nyheter p\u00e5 Snapchat da denne IQ-testen kom opp. Etter at jeg besvarte sp\u00f8rsm\u00e5lene, ble jeg bedt om \u00e5 fylle inn en del personlig informasjon. Om jeg ikke gjorde dette, fikk jeg ikke se resultatet, sier hun."}
{"title": "Videoen som skulle ydmyke demokratisk stjerneskudd, kalles sjarmerende", "text": "Den unge, liberale Alexandria Ocasio-Cortez (29) ble valgt til \u00e5 representere New Yorks 14. valgdistrikt i Representantenes hus i mellomvalget i november 2018. Dermed ble hun den yngste kvinnen til \u00e5 bli valgt inn i den amerikanske Kongressen noensinne. Den nye Kongressen skulle samles for f\u00f8rste gang torsdag og Ocasio-Cortez hadde da sin f\u00f8rste dag p\u00e5 den nye jobben."}
{"title": "16-\u00e5ring \u00f8velseskj\u00f8rte i 124 km/t \u2013 ledsageren mistet f\u00f8rerkortet", "text": "\u2013 Det viste seg at dette var en 16 \u00e5ring som var ute og \u00f8velseskj\u00f8rte for aller f\u00f8rste gang. Ledsageren var en mann p\u00e5 46 \u00e5r, sier operasjonsleder Gj\u00f8ran Solheim til Stavanger Aftenblad. 46-\u00e5ringen er fratatt lappen, og b\u00e5de han og 16-\u00e5ringen er anmeldt. Operasjonsleder Solheim melder ellers om 16 forenklede forelegg og ett f\u00f8rerkortbeslag ved denne kontrollen."}
{"title": "#2019too: Hvor langt m\u00e5 det g\u00e5 f\u00f8r du griper inn? | Christine Smeby Evjen", "text": "Klokken er 02.41. Jeg sitter p\u00e5 bussen p\u00e5 vei hjem fra nytt\u00e5rsfest. Det er nesten fullt, men plassen ved siden av meg er ledig. Jeg h\u00f8rer p\u00e5 musikk, sliten. En tydelig beruset mann p\u00e5 n\u00e6rmere 40 setter seg tett inntil meg. \u00abHvor er du fra?\u00bb, sp\u00f8r han meg sn\u00f8vlende med et griskt smil. 3rd-party-bio Nordmannen i meg vil ikke v\u00e6re uh\u00f8flig eller lage oppstyr, s\u00e5 jeg tar motvillig ut \u00f8reproppen og svarer. Privat \u00abJas\u00e5, s\u00e5 hvor skal du av hen, da?\u00bb, sp\u00f8r han videre med ansiktet enda tettere mitt. Jeg svarer at jeg ikke helt vet. Han sp\u00f8r om jeg er singel. Jeg sier at jeg bare er 18 og derfor for ung for ham. Han svarer oppmuntrende at jeg jo er myndig. \u00abLiker du ikke eldre menn, da, h\u00e6?\u00bb. Jeg pr\u00f8ver nerv\u00f8st \u00e5 le det bort, sier nei, dessverre. Ser febrilsk p\u00e5 de andre i bussen. Ser folks blikk, men m\u00f8ter ingen. N\u00e5r han s\u00e5 sp\u00f8r meg om navnet mitt, skj\u00f8nner jeg at ingen kommer meg til unnsetning. Jeg sp\u00f8r forsiktig om jeg v\u00e6r s\u00e5 snill kan slippe \u00e5 snakke, jeg er veldig tr\u00f8tt, jeg vil bare h\u00f8re p\u00e5 musikk. Han sier det er greit, men setter seg tettere inntil meg og begynner \u00e5 stryke og klappe p\u00e5 meg, lurer p\u00e5 om jeg liker det. Jeg sier nei. Han flytter seg ikke lenge etterp\u00e5. Noen stopp etter sjangler han ut av bussen. Ikke ett menneske i den fulle bussen gir meg \u00f8yekontakt eller sp\u00f8r om det g\u00e5r bra. Altfor mange opplever \u00e5 bli utsatt for ubehagelige hendelser p\u00e5 offentlige steder uten at noen griper inn. Det er typisk norsk ikke \u00e5 ville lage oppstyr, ikke ville gripe inn, se ned. Hvor langt er du villig til \u00e5 la det g\u00e5? Nytt\u00e5rsforsettet ditt for 2019 b\u00f8r v\u00e6re \u00e5 trosse nordmannen i deg og gripe inn i ubehagelige situasjoner. L\u00e6r barna dine det i samme slengen. Godt nytt\u00e5r. Vi anbefaler ogs\u00e5 dette innlegget av Christine Smeby Evjen: I debatten om #metoo forblir \u00e9n arena merkelig nok ur\u00f8rt: skolen. 13 \u2013 21 \u00e5r? Vil du ogs\u00e5 skrive til Si ;D? Send ditt innlegg til sid@aftenposten.no. Alle f\u00e5r svar innen tre dager. Dersom du \u00f8nsker \u00e5 v\u00e6re anonym, m\u00e5 du oppgi dette tydelig i mailen. Her kan du lese mer om \u00e5 sende inn innlegg til oss."}
{"title": "Apple-krisen: Kan det utenkelige skje? | Joacim Lund", "text": "Apple har v\u00e6rt en sikker vinner. I mange \u00e5r p\u00e5 rad har selskapet knust sine egne inntjeningsbudsjetter. Men ikke i fjor."}
{"title": "Bernhus: \u00abUten de russiske l\u00f8perne er det ingen spenning igjen\u00bb", "text": "I 1962 vedtok den internasjonale olympiske komit\u00e9 (IOC) sin f\u00f8rste resolusjon mot dopingbruk. Siden har vi h\u00f8rt foran hvert eneste OL \u2013 og VM i de fleste idretter \u2013 at antidopingopplegget aldri har v\u00e6rt bedre. Og stadig leser vi om nye tiltak, nye kontrollmetoder, nye avsl\u00f8ringer. N\u00e5 skal jukserne tas. Men den ene dopingssaken f\u00f8lger den andre. 3rd-party-bio Slik blir det i 2019 ogs\u00e5, uten at vi vet hvordan eller hvor neste avsl\u00f8ring kommer. Vegard Gr\u00f8tt"}
{"title": "Birkeland hvilte seg til NM-gull: \u2013 Jeg visste jeg hadde kniven p\u00e5 strupen", "text": "Lars Helge Birkeland vant mennenes skiskyttersprint i NM i \u00c5l l\u00f8rdag. Han vant foran overraskelsen Alexander Os. Veteranen Alexander Os var feilfri p\u00e5 standplass og satte standarden for landslagsl\u00f8perne som kom bak. Hans sluttid var det bare Lars Helge Birkeland som klarte \u00e5 matche. Det skilte 4,4 sekunder mellom de to. Birkeland gikk ikke de siste verdenscuprennene i Nove Mesto f\u00f8r jul etter \u00e5 ha vist sviktende form. Han har stort sett tatt det med ro i l\u00f8pet av julen. \u2013 Deilig \u00e5 se at juleferien hjalp. Jeg visste at jeg hadde kniven p\u00e5 strupen, sa Birkeland. Landslagsl\u00f8perne Henrik L'Ab\u00e9e-Lund skj\u00f8t for d\u00e5rlig. Vetle Sj\u00e5stad Christiansen m\u00e5tte gi tapt og heller ikke Erlend Bj\u00f8ntegaard var god nok p\u00e5 standplass. Bj\u00f8nteg\u00e5rd gikk inn til bronsen, sl\u00e5tt med 11,4 sekunder med en strafferunde. \u2013 Resultatlisten ser skremmende ut, men det ser bra ut. Jeg er overrasket over at formen er s\u00e5pass bra, sa Os som tok bronsen p\u00e5 den samme distansen i fjor. Verken verdenscupleder Johannes Thingnes B\u00f8 eller broren Tarjei stilte til start. (@NTB)"}
{"title": "Bj\u00f8rgen ble trippelvinner p\u00e5 Idrettsgallaen", "text": "Marit Bj\u00f8rgen ble hyllet under Idrettsgallaen i Stavanger l\u00f8rdag kveld. Den pensjonerte langrennsdronningen m\u00e5tte opp p\u00e5 scenen for \u00e5 motta pris hele tre ganger. \u2013 Tusen takk til juryen som har stemt meg fram. Jeg kjenner det er litt vemodig \u00e5 st\u00e5 her, for jeg vet at det er siste gangen. Det er veldig spesielt \u00e5 g\u00e5 av med seieren mot alle disse kandidatene, sa Bj\u00f8rgen i sin takketale. Senere p\u00e5 kvelden ble Bj\u00f8rgen ogs\u00e5 k\u00e5ret til \u00e5rets navn, stemt frem av det norske folk. \u2013 Dette ble litt emosjonelt. Jeg hadde ikke forventet dette. Jeg mangler ord n\u00e5, sa en glad og tydelig r\u00f8rt Bj\u00f8rgen da hun var oppe p\u00e5 scenen for \u00e5 motta sin andre pris for kvelden."}
{"title": "Bussen tilbake i Oslo sentrum", "text": "I 2014 ble flere busslinjer flyttet over til R\u00e5dhusgata og R\u00e5dhusplassen p\u00e5 grunn av omfattende grave- og anleggsarbeider i Oslo sentrum. Blant annet har Stortinget n\u00e5 kommet i m\u00e5l med sitt kostbare byggeprosjekt p\u00e5 Wessels plass og i Nedre Vollgate. Fra og med s\u00f8ndag g\u00e5r popul\u00e6re bussruter som 30, 31, 54 og 70 igjen i Tollbugata \u2013 Nedre Vollgate \u2013 Stortingsgata. Samtidig legger Ruter ned dagens holdeplass ved R\u00e5dhuset. Disse gatene er ogs\u00e5 tenkt som rene kollektivgater som g\u00e5r fra \u00f8st til vest i den nye reguleringsplanen for Oslo sentrum. Over R\u00e5dhusplassen vil det fortsatt g\u00e5 trikker, men alle busser forsvinner derfra. N\u00e5 graves det andre steder: I h\u00f8st ble Storgata stengt for busser. Snart m\u00e5 ogs\u00e5 trikken ut"}
{"title": "De mistet jobb og status etter #metoo. N\u00e5 vekker stjernenes comeback sterke reaksjoner.", "text": "\u2013 Har dere noen gang hatt et helt \u00e5r som suger 365 dager p\u00e5 rad? spurte Louis C. K. publikum under sin nye standup som ble kjent via et lydopptak i romjulen. H\u00f8sten 2017 innr\u00f8mmet han \u00e5 ha seksuelt trakassert flere kvinner, blant annet ved \u00e5 kle av seg og onanere foran dem. Etter \u00e5 ha beklaget offentlig og mistet flere avtaler var C. K. tilbake p\u00e5 scenen for f\u00f8rste gang i oktober."}
{"title": "De skal avverge og avdekke drap, kidnappinger og mektige bakmenn. Slik jobber Oslo-politiet mot de tyngste kriminelle.", "text": "M\u00f8rket begynner \u00e5 legge seg over Oslo. Regner faller lett denne h\u00f8stkvelden. Heisen beveger seg oppover etasjene i Politihuset p\u00e5 Gr\u00f8nland."}
{"title": "Den svindyre superduoen sikret Solskj\u00e6rs femte strake seier", "text": "Manchester United \u2013 Reading 2 \u2013 0 OLD TRAFFORD: Ole\u2019s at the wheel. Tell me how good does it feel. Den nye Solskj\u00e6r-sangen runget fra hj\u00f8rnet p\u00e5 Old Trafford hvor bortesupporterne vanligvis st\u00e5r. Til FA-cupkampen mot Reading hadde vertene plassert noen av de mest lydh\u00f8re hjemmetilhengerne der for \u00e5 bekjempe den flate stemningen som ofte kan plage den gigantiske arenaen p\u00e5 anledninger som dette. We\u2019ve got S\u00e1nchez, Paul Pogba and Fred, Marcus Rashford\u2019s a Manc born and bred, fortsatte de. Solskj\u00e6r hadde gjort ni endringer fra laget som vant med to m\u00e5l i Newcastle 2. januar. \u2013 Jeg visste det ville bli vanskelig med det laguttaket. Jeg gjorde det vanskelig for dem, for \u00e5 v\u00e6re \u00e6rlig. Det var et lag som ikke har spilt sammen, sa Solskj\u00e6r etter at cupavansementet var sikret. Pogba var ute etter bakholdsangrepet fra Jonjo Shelveys knotter. S\u00e1nchez og Fred, to kostbare, s\u00f8ramerikanske ervervelser som Jos\u00e9 Mourinho aldri fikk noe s\u00e6rlig ut av, fikk sjansen til \u00e5 vise at de kan bedre. Da S\u00e1nchez p\u00e5 overtid i f\u00f8rste omgang p\u00e5 perfekt vis sendte Romelu Lukaku alene med keeper, s\u00e5 belgieren scoret enkelt, var det chilenerens andre m\u00e5lgivende denne uken. Phil Noble, Reuters"}
{"title": "Dette vil Solskj\u00e6r forbedre f\u00f8r gigantoppgj\u00f8rene", "text": "Manchester United - Reading 2 \u2013 0 MANCHESTER: Old Trafford var i ferd med \u00e5 t\u00f8mmes, og det var flere minutter siden Ole Gunnar Solskj\u00e6r hadde kommet seg inn i garderoben p\u00e5 motsatt side av enorme Old Trafford. De 90 minuttene med fotball supporterne akkurat hadde sett var ikke noe folk kommer til \u00e5 snakke om neste \u00e5r. Heller ikke neste m\u00e5ned eller neste uke, for den saks skyld. Solskj\u00e6r hadde gjort ni bytter i startoppstillingen fra Newcastle-kampen tidligere i uken, og flyten i United-spillet var ikke bedre enn at den norske manageren stemplet sluttresultatet som flatterende. Reading, nest sist p\u00e5 tabellen i divisjonen under Premier League, hadde nok sjanser til at de kunne skapt skikkelig tr\u00f8bbel for gigantklubben. Likevel, i den ene svingen sto de mest lydh\u00f8re supporterne og sang om igjen og om igjen strofene de p\u00e5 kort tid har trykket til sitt bryst: Ole\u2019s at the wheel. Tell me how good does it feel. (...) Greatest of English Football. We\u2019ve won it all. Phil Noble, Reuters"}
{"title": "Eksperter mener mobilforbud p\u00e5 skoler bryter med grunnloven", "text": "I en unders\u00f8kelse blant 1.000 norske rektorer som NRK har gjennomf\u00f8rt, er det avdekket at 80 prosent av skolene har helt eller delvis innf\u00f8rt forbud mot mobiltelefoner i skoletiden. Mange mener det blir mindre mobbing og positiv effekt p\u00e5 l\u00e6ringen ved \u00e5 ha et slikt forbud. Mange skoler opererer med s\u00e5kalte mobilhotell hvor telefonen l\u00e5ses inn ved skolestart og hentes ved skoleslutt. Andre krever at telefonen ligger i skolesekken. F\u00f8rsteamanuensis Marius Storvik ved juridisk fakultet p\u00e5 Universitetet i Troms\u00f8 reagerer p\u00e5 forbudene. \u2013 Skolene kan tilby mobilhotell for oppbevaring av telefoner, men ikke kreve at elevene skal gi fra seg telefonen, sier Marius Storvik som mener et slikt krav er et inngrep i privatlivet, som b\u00e5de vernes av grunnloven og menneskerettighetene. Han sier skolene kan forby bruk av mobil i timene og kanskje i friminuttene, men at det ikke finnes lovhjemmel som gj\u00f8r at skolen kan kreve at telefonene utleveres og legges i mobilhotell uten samtykke fra elevene. Professor i privatrett Hans Fredrik Marthinussen ved Universitetet i Bergen st\u00f8tter Storviks uttalelser. \u2013 Vi har en god del eksempler p\u00e5 at skolene tror de st\u00e5r helt fritt til \u00e5 sette akkurat de reglene som de syns passer. Det kan skolene ikke, sier han. Utdanningsdirektoratet svarer at skoleeier kan forby bruk av mobiltelefon i skoletiden dersom det er fastsatt i skolens ordensreglement. Det legges vekt p\u00e5 at det kan gj\u00f8res av pedagogiske \u00e5rsaker eller for \u00e5 sk\u00e5ne skolemilj\u00f8et."}
{"title": "Familiene flyktet fra nazistene. N\u00e5 s\u00f8ker britiske j\u00f8der om tysk pass.", "text": "Ingen vet enn\u00e5 hva slags tilknytning britene vil f\u00e5 til EU n\u00e5r landet 29. mars melder seg ut. Men helt siden folkeavstemningen i juni 2016 har det v\u00e6rt en sterk \u00f8kning i tallet p\u00e5 briter som \u00f8nsker \u00e5 sikre b\u00e5ndene til EU gjennom dobbelt statsborgerskap. Ved nytt\u00e5r meldte det irske utenriksdepartementet at de i fjor fikk 180.000 pass\u00f8knader fra personer bosatt i Storbritannia. 84.855 kom fra personer som bor i Nord-Irland, mens nesten 100.000 kom fra resten av \u00f8yriket. For \u00e5 f\u00e5 irsk pass m\u00e5 man for eksempel ha en irsk besteforelder."}
{"title": "Ferger og flyplasser i drift igjen etter storm i Thailand", "text": "To flyplasser ble stengt i p\u00e5vente av stormen, men er n\u00e5 \u00e5pnet igjen. Bangkok Airways har gjenopptatt flygninger til den popul\u00e6re turist\u00f8ya Koh Samui, og mesteparten av fergetrafikken er i drift igjen. De store turist\u00f8yene slapp lettere unna stormen enn ventet, og det er ingen meldinger om d\u00f8de eller skadde her. \u2013 Det var ingen som mistet livet, det er litt sol i dag, og jeg f\u00f8ler meg trygg p\u00e5 at noen turister vil kunne reise i dag ettersom ferjer og fly igjen er i gang, sier distriktssjef Kittipop Roddon p\u00e5 Koh Samui. Myndighetene advarer imidlertid mot kraftig regn og oversv\u00f8mmelse i ni regioner s\u00f8r i Thailand. Pabuk brakte med seg kraftig vind og nedb\u00f8r da den feide inn over hele den s\u00f8rlige delen av landet fredag. En fisker mistet livet og en er savnet etter at b\u00e5ten deres ble knust av store b\u00f8lger, og 30.000 mennesker hadde s\u00f8kt tilflukt i skoler og andre bygg."}
{"title": "Frivillige klare til \u00e5 s\u00f8ke etter omkomne skil\u00f8pere i Troms", "text": "D\u00e5rlig v\u00e6r satte fredag en stopper for s\u00f8ket etter turf\u00f8lget som er savnet og antatt omkommet i onsdagens sn\u00f8skred fra Bl\u00e5b\u00e6rfjellet i Tamokdalen. L\u00f8rdag bekrefter politiet overfor NTB at det ikke blir tatt noen ny vurdering av hvorvidt s\u00f8ket kan gjenopptas f\u00f8r tidligst mandag. \u2013 Selv om det periodevis har v\u00e6rt bedre v\u00e6rforhold, er det ikke nok. Vi er avhengige av \u00e5 ha bedre v\u00e6r over lengre tid, og det blir ikke gjort noe f\u00f8r p\u00e5 mandag. Da skal vi fors\u00f8ke \u00e5 legge en plan fremover, sier operasjonsleder Reinert Johansen i Troms politidistrikt."}
{"title": "Gasslekkasje kan ha for\u00e5rsaket d\u00f8dsbrann i polsk \u00abescape room\u00bb", "text": "Tidligere har brannmannskaper sagt at et elektrisk anlegg av d\u00e5rlig kvalitet kan ha v\u00e6rt \u00e5rsaken, men etterforskerne mener heller at en lekkasje fra et varmeanlegg var grunnen. Det er funnet fire gassovner p\u00e5 stedet. De fem jentene i 15-\u00e5rsalderen ble funnet d\u00f8de etter at brannmannskapene slukket brannen i et rom like ved siden av det de oppholdt seg i. Etterforskerne sier at de sannsynligvis d\u00f8de av kullosforgiftning. Ofrene skal n\u00e5 obduseres for \u00e5 fastsl\u00e5 d\u00f8ds\u00e5rsaken med sikkerhet."}
{"title": "Gimle fikk det tungt uten importspillerne sine", "text": "Gimle \u2013 Troms\u00f8 74 \u2013 94 GIMLEHALLEN: Gimle startet sesongen med en seiersrekke p\u00e5 13 kamper. De to siste kampene i 2018 endte med tap mot B\u00e6rum og Fr\u00f8ya. Dermed overtok Kongsberg tabelltoppen med \u00e9n kamp mer spilt. Gimle trengte derfor en seier for \u00e5 holde f\u00f8lge. Den kom ikke mot Troms\u00f8."}
{"title": "Gjert og Jakob var stolte over glasskulene sine", "text": "DNB ARENA (Aftenbladet): Jakob Ingebrigtsen er ikke mer enn 18 \u00e5r. Likefullt var prestasjonene hans i sesongen s\u00e5 gode at han ble bel\u00f8nnet med to priser. Noe han selv var overveldet over. \u2013 Jeg hadde et h\u00e5p om kanskje en glasskule, men slett ikke at det skulle bli to av dem her i kveld. N\u00e5 m\u00e5 jeg jo ha hjelp av kj\u00e6resten for \u00e5 f\u00e5 dem ut i bilen etterp\u00e5, sier han."}
{"title": "Han reddet Tour de Ski, men \u00f8dela spenningen", "text": "VAL DI FIEMME: Tour de Ski var i ferd med p\u00e5 bli en parodi. Den ene l\u00f8peren etter den andre hoppet av. Bunnpunktet ble n\u00e5dd da Emil Iversen ga seg, etter at han b\u00e5de vant 15-kilometeren i Oberstdorf og kjempet i toppen av sammendraget. Samtidig som Iversen reiste hjem, ble det spekulert i om Kl\u00e6bo ville gj\u00f8re det samme. By\u00e5sen-l\u00f8peren har hele veien v\u00e6rt favoritt til \u00e5 vinne sammenlagt. Prestasjonen hans p\u00e5 15-kilometeren i VM-l\u00f8ypene i Val di Fiemme var etter mitt skj\u00f8nn hans beste gjennom karrieren."}
{"title": "Haugesund-lederen varsler ny utvikling i Horneland-saken", "text": "Det sier Haugesunds styreleder Leiv Helge Kaldheim til Adresseavisen. Fredag ettermiddag var han tydelig p\u00e5 at det var nettopp dette han h\u00e5pet p\u00e5, etter at forhandlingene mellom Rosenborg og Haugesund om RBKs \u00f8nske om \u00e5 hente trener Eirik Horneland til Lerkendal hadde g\u00e5tt i st\u00e5."}
{"title": "Helene Uri: \u00c5h, hva er vel et navn?", "text": "Feriene mine blir preget av b\u00f8kene jeg leser. Sommeren jeg var sytten var sommeren jeg leste Kristin Lavransdatter. P\u00e5sken \u00e5ret f\u00f8r leste jeg Sort messe av John Dickson Carr (s\u00e5 skummel at jeg angrer fremdeles). Sommeren 2016 var preget av Elena Ferrantes Napoli-kvartett. Denne julen har jeg sett serien basert p\u00e5 det f\u00f8rste bindet. Hovedpersonene heter Elena og Raffaella, forkortet til henholdsvis Len\u00f9 og Lila."}
{"title": "Holund lo av russernes taktikk etter Kl\u00e6bo-seier: \u2013 De er dumme som br\u00f8d", "text": "VAL DI FIEMME/OSLO: Kl\u00e6bo ledet touren f\u00f8r l\u00f8rdagens etappe, dr\u00f8ye fem sekunder foran russiske Sergej Ustjugov. Mye tydet p\u00e5 at det ville bli en duell mellom de to under sesongens nest siste Tour de Ski-etappe, som var 15 kilometer fellesstart i Val di Fiemme. Men like f\u00f8r den andre av to mellomspurter, tapte russeren masse terreng til sin norske konkurrent. \u2013 Det er kritisk, sa NRKs kommentatorer om Ustjugovs posisjon. Det gikk dermed mot kamp om etappeseieren mellom Kl\u00e6bo og flere av de andre russerne, i tillegg til italienske Francesco De Fabiani. De er ikke s\u00e5 store trusler mot Kl\u00e6bo i sammendraget som Ustjugov. I spurten mot De Fabiani var Kl\u00e6bo sterkest. Alexander Bolsjunov ble nummer tre. \u2013 Jeg gruet meg skikkelig til dette l\u00f8pet i dag, sa Kl\u00e6bo til NRK etter l\u00f8pet. Dermed har han ett minutt og 20 sekunder ned til Ustjugov f\u00f8r l\u00f8perne skal g\u00e5 opp monsterbakken p\u00e5 s\u00f8ndag. \u2013 Det er alle muligheter for at han vinner Tour de Ski n\u00e5, sa NRK-ekspert Torgeir Bj\u00f8rn p\u00e5 direkten. Richard Sagen"}
{"title": "Hoppuke-kvaliken utsatt etter sn\u00f8kaos", "text": "L\u00f8rdag var det ikke mulig \u00e5 gjennomf\u00f8re kvalifiseringen. Store sn\u00f8mengder i \u00d8sterrike gj\u00f8r at man har f\u00e5tt uforutsette utfordringer med avviklingen av det avsluttende hoppukerennet i Bischofshofen. F\u00f8rst ble det besluttet fra juryen \u00e5 utsette treningen til klokken 16.00, samt at man ville n\u00f8ye seg med \u00e9n treningsomgang f\u00f8r kvalifiseringen. Ved 15-tiden kom det ny beskjed om at f\u00f8rste hopper ikke ville sette utfor Paul Aussleitner-bakken f\u00f8r tidligst klokken 17. Ved 16.30-tiden bekreftet arrang\u00f8ren at b\u00e5de treningshoppingen og kvalifiseringen utsettes til s\u00f8ndag. Slik gikk det i forrige renn: R\u00e5det fra den tidligere mesteren s\u00f8rget for Stjernens f\u00f8rste pallplass i Hoppuka Treningsomgangen og kvalifiseringen starter da henholdsvis 13.30 og 14.00. Rennet g\u00e5r som oppsatt klokken 17. De store nedb\u00f8rsmengdene har f\u00f8rt til hektisk aktivitet i Bischofshofen de siste dagene. Mannskaper har jobbet p\u00e5 spreng med \u00e5 klargj\u00f8re bakken. Andreas Stjernen holder tredjeplassen i sammendraget bak tyske Markus Eisenbichler og den suverene lederen Ryoko Kobayashi fra Japan foran avslutningsrennet i hoppuka. (\u00a9NTB)"}
{"title": "Idrettsgallaen direkte: Bj\u00f8rgen ble \u00ab\u00e5rets navn\u00bb", "text": "DNB Arena (Stavanger): En stivpyntet og gallaklar DNB Arena er sentrum n\u00e5r Norges st\u00f8rste idrettsstjerner skal feire seg selv under Idrettsgallaen i kveld. For 18. \u00e5r p\u00e5 rad er Idretts-Norge samlet for \u00e5 hylle sine helter med priser, taler, underholdning, glitter og stas. Grunnen til at Stavanger er vertsby i \u00e5r er at Rogaland Idrettskrets jubilerer og fyller 100 \u00e5r."}
{"title": "Japan og Russland har enn\u00e5 ikke sluttet fred etter andre verdenskrig. Fire forbl\u00e5ste \u00f8yer kan gi gjennombrudd.", "text": "I l\u00f8pet av noen augustdager i kj\u00f8lvannet av andre verdenskrig erobret Sovjetunionen en gruppe \u00f8yer nord for Japan. \u00c5ret etter ble de japanske innbyggerne forvist. Den bitre krangelen om suvereniteten over Kurilene har siden forhindret en fredstraktat mellom de to landene."}
{"title": "John Roar (48) var inaktiv storr\u00f8yker \u2013 n\u00e5 skal han l\u00f8pe maraton i Spania", "text": "Da Paulsen i 2005 ikke klarte \u00e5 best\u00e5 de fysiske kravene til en \u00e5tte minutters test for \u00e5 jobbe p\u00e5 lufthavnvakta i Avinor for brann- og redning bestemte han seg for \u00e5 gj\u00f8re grep. \u2013 Jeg var helt ferdig etter tre minutter, og tenkte at jeg m\u00e5tte gj\u00f8re noe. Jeg jobbet i renovasjonen sammen med en maratonl\u00f8per, K\u00e5re Friskil\u00e4, og begynte \u00e5 l\u00f8pe litt med ham. V\u00e5ren 2006 l\u00f8p jeg mila for f\u00f8rste gang p\u00e5 tida 57,03. Opplevelsen av \u00e5 komme i m\u00e5l var fantastisk og neste \u00e5r \u00f8kte jeg til halvmaraton. Da l\u00f8p jeg p\u00e5 1.49,51. Det var en fantastisk opplevelse, sier Paulsen."}
{"title": "Kanskje jeg g\u00e5r rett i krenkefella | Tegnehanne", "text": "For dere som ikke er kjent med Sanna Sarromaa: Hun er finne og bor her helt frivillig, men hater tilsynelatende hvert sekund av tilv\u00e6relsen her p\u00e5 berget. Hennes modus operandi er \u00e5 ha en veldig subjektiv opplevelse av noe hun ikke liker, for s\u00e5 \u00e5 tilegne hele Norge dette problemet. I VG. Som da hun m\u00e5tte lide seg gjennom en skoleavslutning hvor barn sang stygt og i tillegg fikk ros for det. 3rd-party-bio Hanne Sigbj\u00f8rnsen Hanne Sigbj\u00f8rnsen Typisk nordmenn, gi for mange komplimenter. Men \u00f8yensynlig bare til barn, for i en annen kronikk skriver hun at hun hadde kledd seg fint p\u00e5 jobben i to uker, og INGEN ga henne komplimenter for det. Hanne Sigbj\u00f8rnsen Hanne Sigbj\u00f8rnsen N\u00e5 nylig var det sorg som var problemet, nordmenn s\u00f8rger for mye og for offentlig. En anekdote som ble trukket frem som eksempel, var at en gutt i klassen til barna hennes hadde flyttet til S\u00f8rlandet, og flere i klassen hadde gr\u00e5tt over at han skulle flytte. Godhetstyranni!, tenkte (og skrev) Sanna Sarromaa. Hanne Sigbj\u00f8rnsen For er det en ting nordmenn er kjent for, s\u00e5 er det jo \u00e5 v\u00e6re s\u00e5 varme og emosjonelle. Hanne Sigbj\u00f8rnsen Kanskje jeg overreagerer, eller enda verre, g\u00e5r rett i krenkefella hennes. Jeg burde jo bare slutte \u00e5 lese Sanna Sarromaa-kronikker hvis jeg hater dem s\u00e5 mye, akkurat som at hun bare burde flytte tilbake til Finland hvis hun hater Norge s\u00e5 mye. Men det er ikke s\u00e5 lett for noen av oss, tydeligvis."}
{"title": "Kurdisk leder: Avtale med Assad-regimet er \u00abuunng\u00e5elig\u00bb", "text": "\u2013 En l\u00f8sning mellom den autonome administrasjonen og den syriske regjeringen er uunng\u00e5elig, fordi v\u00e5re omr\u00e5der er en del av Syria, sier Redur Khalil, som er tilknyttet den kurdiskdominerte militsgruppen Syrian Democratic Forces (SDF). Situasjonen for de kurdiske gruppene i Syria er usikker etter president Donald Trumps uventede beslutning om \u00e5 trekke de amerikanske styrkene ut av landet. Kurdiske grupper har utgjort grunnstammen i SDF, som har v\u00e6rt USAs viktigste allierte i Syria. Gruppen har v\u00e6rt sentral i kampen mot IS, og kurderne kontrollerer n\u00e5 rundt 30 prosent av landet. De er imidlertid under press fra Tyrkia og tyrkiskst\u00f8ttede oppr\u00f8rsgrupper. Tyrkia omtaler de kurdiske styrkene i SDF som \u00abterrorister\u00bb som har b\u00e5nd til den forbudte tyrkiske gruppen PKK. En tyrkisk offensiv mot kurderne i Syria har lenge v\u00e6rt ventet, men har enn\u00e5 ikke startet."}
{"title": "Malm\u00f6 rystes av oppgj\u00f8r rundt taxiselskap rammet av brann, sprengning og drap", "text": "Drapet skjedde om morgenen 12. desember. En 51 \u00e5r gammel mann, som politiet har karakterisert som \u00aben av de mest kriminelle i Malm\u00f6\u00bb kom ut av en port sammen med to andre menn. En maskert drapsmann ventet p\u00e5 dem. 51-\u00e5ringen fors\u00f8kte \u00e5 flykte og s\u00f8kte dekning bak en bil, men drapsmannen jaget ham to ganger rundt bilen f\u00f8r han avsluttet det hele med et skudd i pannen, skriver Sydsvenska Dagbladet. \u00d8yenvitner sier at det var en erfaren drapsmann som slo til p\u00e5 Skolgatan denne morgenen, skriver Sydsvenska Dagbladet. Avisen har laget en oversikt som viser at 51-\u00e5ringen var den 20. mannen som ble skutt og drept i Malm\u00f6 p\u00e5 de tre \u00e5rene 2016 \u2013 2018. Av de 20 var mange kjente kriminelle. 51-\u00e5ringen var et kjent navn for politiet i den s\u00f8rsvenske byen, blant annet i forbindelse med taxibransjen. Avisen Aftonbladet kobler drapet til en rekke angrep som har rammet ett og samme taxiselskap."}
{"title": "Mann d\u00f8de i boligbrann i Flekkefjord", "text": "Politiet ble varslet om brannen p\u00e5 Drangeid i Flekkefjord klokken 8.07 l\u00f8rdag morgen. En time senere ble det opplyst om at r\u00f8ykdykkere hadde v\u00e6rt inne i den brennende boligen og hentet ut en mann. \u2013 Det ble drevet gjenoppliving p\u00e5 stedet, men livet sto dessverre ikke til \u00e5 redde, skriver politiet p\u00e5 Twitter. If\u00f8lge avisen Agder var det hjemmesykepleien som oppdaget brannen og varslet n\u00f8detatene. Politiets innsatsleder Einar Deisz p\u00e5 stedet, opplyser til avisen at den d\u00f8de er en mann i 70-\u00e5rene. \u2013 Mannen bodde alene i huset, opplyser Deisz. Det er ikke kjent hva som f\u00f8rte til brannen, men den skal ha startet i kjelleren i huset. Brannvesenet driver etterslukking p\u00e5 stedet."}
{"title": "Mediesky treningsnarkoman er Solbergs h\u00f8yre h\u00e5nd i regjeringsforhandlingene.", "text": "Erna Solberg, Siv Jensen, Trine Skei Grande og Kjell Ingolf Ropstad er velkjente fjes som vil dukke opp p\u00e5 de fleste bildene fra regjeringsforhandlingene p\u00e5 Granavolden gj\u00e6stgiveri. Og selv om Frps Sylvi Listhaug debuterer i rollen som forhandler, er ogs\u00e5 hun godt kjent, i likhet med de fleste andre forhandlerne. Men p\u00e5 bilder fra forhandlingsrommet vil det dukke opp fire fjes ikke alle klarer \u00e5 plassere: sekret\u00e6rene."}
{"title": "Muligheter for \u00e5 se nordlys over store deler av landet l\u00f8rdag kveld", "text": "Solfysikeren og forskeren sier til Nettavisen at forstyrrelsene som skyldes solens atmosf\u00e6re regnes i en skala fra 0 til 9, der 0 er svakest og 9 sterkest. \u2013 N\u00e5 er den varslede indeksen p\u00e5 5. Det betyr at nordlyset er synlig i S\u00f8r-Norge og nedover mot Danmark, sier Brekke. Nordlyset kommer i kraftige utbrudd, som ofte varer i en halvtimes tid. \u2013 De kan forsvinne og komme tilbake, men typisk er nordlyset kraftigst mellom 21-22-tiden og klokken 2 om natten, sier Brekke."}
{"title": "Munchrevyen 2019: Latterkuler mellom sofaputene", "text": "Det er mye \u00e5 v\u00e6re begeistret over i Mellom Sofaputene. To timer flyr unna med flere gode ideer og til tider plettfri gjennomf\u00f8ring. I \u00e5r, som i fjor, bruker Munchrevyen st\u00f8rrelse som et av sine sterkeste virkemiddel. Scenen fylles til randen av skuespillere, band, korister og dansere flere ganger, og alle vet hva de skal gj\u00f8re. Munchrevyen fyller Edderkoppen Scene uten problemer."}
{"title": "N\u00e5 f\u00e5r Molde-supporterne sesongkortet p\u00e5 mobilen", "text": "MFK har tidligere benyttet billettsystemet til Tickethour, som for noen \u00e5r siden ble kj\u00f8pt opp av den amerikanske giganten Ticketmaster. N\u00e5 har klubben byttet til TicketCo, som drives av et knippe gr\u00fcndere i Bergen. - Kort fortalt inneb\u00e6rer det nye systemet at alt salg kan skje digitalt. Det blir enkelt for kunden \u00e5 kj\u00f8pe billett eller sesongkort direkte fra mobilen. P\u00e5 iPhone legger billetten seg i \u00abWallet\u00bb-funksjonen, de med Android m\u00e5 laste ned en app som er veldig enkel \u00e5 hente fram, forklarer billettsjef Lars Outzen i Molde Fotball."}
{"title": "N\u00f8kkelspiller skadet seg p\u00e5 trening og mister VM", "text": "H\u00e5ndballforbundet opplyser om skaden i en pressemelding sent fredag. Der opplyser de ogs\u00e5 at Harald Reinkind fra THW Kiel f\u00e5r den ledige plassen i VM-troppen. \u2013 En meget ubeleilig og kjedelig skade. Jeg hadde virkelig sett fram til \u00e5rets VM. Selv om jeg n\u00e5 er satt p\u00e5 sidelinjen \u00f8nsker jeg resten av troppen lykke til i Danmark, og jeg lover \u00e5 komme sterkt tilbake, sier T\u00f8nnesen, som til daglig spiller i ungarske Veszpr\u00e9m. \u2013 Kent Robin har en caput-fraktur i andre metacarp med feilstilling. En s\u00e5kalt \u00abboksefraktur\u00bb, det vil si et brudd i mellomh\u00e5ndsknokkelen til venstre pekefinger, forteller herrelandslagets lege Thomas Torgalsen. Han antar at T\u00f8nnesen blir operert til uken. VM-troppen reiser til mesterskapet i Danmark 9. januar. (@NTB)"}
{"title": "Norges 18-\u00e5ring briljerte i seier mot Nederland", "text": "NORGE \u2013 NEDERLAND 36 \u2013 29 Alexander Blonz (18) kom inn og ble kampens store spiller da Norges h\u00e5ndballherrer l\u00f8p Nederland i senk i l\u00f8rdagens 36-29-seier i Nordstrand Arena. Etter sidebytte viste unggutten ettertrykkelig hvorfor det er s\u00e5 mye blest rundt ham om dagen. Da hadde Blonz et skikkelig scoringsrush som hjalp Norge til \u00e5 riste av seg nederlenderne for godt. Den 18 \u00e5r gamle kantspilleren spiller for Viking i 1. divisjon, men blir fra neste sesong en del av Elverum-stallen. Blonz satt p\u00e5 benken i 31-25-seieren over Island, men l\u00f8rdag fikk unggutten sin f\u00f8rste ordentlig smak p\u00e5 seniorlivet i landslagsmilj\u00f8et. Han scoret sitt f\u00f8rste landslagsm\u00e5l til 16-13 like f\u00f8r pause. Norge gikk til slutt av parketten med 16-15-ledelse etter f\u00f8rste omgang. \u2013 Jeg var nerv\u00f8s p\u00e5 det f\u00f8rste skuddet, men da det var unnagjort f\u00f8ltes det som en helt vanlig kamp, sa Blonz til TV 2."}
{"title": "Norske myndigheter fratar turbanb\u00e6rende sikher deres rett til \u00e5 f\u00e5 utstedt pass | Prableen Kaur og Sumeet Singh", "text": "I \u00e5r er det 50 \u00e5r siden de f\u00f8rste sikhene bosatte seg i Norge. 7 \u2013 8. januar skal Erna Solberg (H) p\u00e5 statsbes\u00f8k til India, hvor hun m\u00f8ter statsminister Narendra Modi. De to kommer fra helt ulike kulturer og samfunn. Hva kan de og vi l\u00e6re av hverandre? Bakteppet for Solbergs reise er \u00f8nsket om mer samarbeid. Regjeringens nye India-strategi omfatter blant annet handel, energi, klima og milj\u00f8, digitalisering og kultur. Begge parter \u00f8nsker konkrete resultater, og Solberg har med seg en stor presse- og n\u00e6ringslivsdelegasjon som skal bidra til dette. 3rd-party-bio Til sin indiske kollega har Solberg med seg en gave: En fotball med FNs b\u00e6rekraftsm\u00e5l, signert av verdens beste fotballspiller, Ada Hegerberg. Andreas Wits\u00f8e"}
{"title": "Northugs gamle trener: - Han er Northug 2.0", "text": "VAL DI FIEMME: - Han er 2.0-versjonen av Petter Northug, sier landslagets allroundtrener Eirik Myhr Nossum til Adresseavisen. Med det mener han at langrenn har f\u00e5tt en oppgradert versjon av det Northug var p\u00e5 sitt beste."}
{"title": "Ny prisrekord p\u00e5 tunfisk: 95.000 kroner kiloen", "text": "I likhet med flere tidligere prisrekorder for tunfisk, var det ogs\u00e5 denne gang eieren av en stor sushi-kjede som bladde opp 333.6 millioner yen (ca. 26,4 millioner kroner) for \u00e5 sikre seg den ettertraktede varen. Kiloprisen p\u00e5 95.000 kroner havnet p\u00e5 det dobbelte av rekorden fra 2013. Det var selskapet Kiyomura Corp. som betalte regningen. Selskapet eies av Kiyoshi Kimura, som driver sushikjeden Sushi Zanmai, skriver nyhetsbyr\u00e5et AP. Kj\u00f8kkensjefene i k\u00f8 for kjempefisken If\u00f8lge kringkastingsselskapet NHK var Kimura overrasket over \u00e5rets h\u00f8ye pris p\u00e5 tunfisk. \u2013 Men kvaliteten p\u00e5 den tunfisken jeg kj\u00f8pte, er den beste, sa han if\u00f8lghe NHK. Kim Kyung-Hoon / Reuters / NTB Scanpix"}
{"title": "Ofte f\u00f8ler Kristine Ulleb\u00f8 (21) seg alene. Det deler hun med mange tusen lesere.", "text": "(Bergens Tidende): I en leilighet midt i Oslo g\u00e5r Kristine Ulleb\u00f8 barbent rundt i treningstights og langermet genser. Hun har ikke skiftet etter sin daglige trenings\u00f8kt, og er litt kald. Leiligheten er 21-\u00e5ringens egen, kj\u00f8pt for 4,6 millioner i fjor sommer. For mange unge virker hun \u00e5 ha en dr\u00f8mmejobb i et dr\u00f8mmeliv."}
{"title": "OL-gullet endret livet til Diggins: Neste \u00e5r g\u00e5r en dr\u00f8m i oppfyllelse", "text": "VAL DI FIEMME: Jessica Diggins st\u00e5r utenfor den amerikanske sm\u00f8retraileren. I fjor vant hun gull p\u00e5 teamsprinten sammen med Kikkan Randall i Pyeongchang. Diggins forteller at OL-gullet i S\u00f8r-Korea har forandret livet hennes. \u2013 Jeg trodde ikke at det skulle gj\u00f8re det, for langrenn er ikke s\u00e5 stort i USA. Men i USA er OL det aller st\u00f8rste, sier Diggins."}
{"title": "\u00d8stberg med maktdemonstrasjon: \u2013 Fantastisk", "text": "VAL DI FIEMME/OSLO: Sammenlagtleder Ingvild Flugstad \u00d8stberg tok kommandoen fra start i Val di Fiemme p\u00e5 Tour de Skis nest siste etappe, og bare ventet p\u00e5 angrepene fra toer Natalja Neprjajeva. Da angrepene uteble stakk i stedet \u00d8stberg og vant sin tredje strake etappeseier. \u2013 Det var fantastisk, sa \u00d8stberg. \u2013 Jeg f\u00f8lte meg bra. Jeg bare gikk og ventet p\u00e5 at de skulle angripe, men det kom liksom aldri. Jeg var f\u00f8rst hele veien, s\u00e5 kom det ingenting. S\u00e5 ville jeg kjempe om bonussekundene, og etter det strakk feltet seg litt. Da tenkte jeg at jeg skulle tr\u00f8kke til, og se om jeg kunne f\u00e5 noen sekunder, og da klarte jeg faktisk det. Det var bedre enn forventet, oppsummerte sammenlagtlederen. 28-\u00e5ringen ville ikke ta imot gratulasjoner for sammenlagtseieren allerede. \u2013 Nei, det kan dere ikke, sa \u00d8stberg til pressen. \u2013 Jeg er spent f\u00f8r morgendagen, la hun til."}
{"title": "Prisdryss for familien Ingebrigtsen p\u00e5 Idrettsgallaen: \u2013 Dette henger veldig h\u00f8yt", "text": "L\u00f8rdag kveld hyllet Norge prestasjonene landets idrettsut\u00f8vere har st\u00e5tt for det siste \u00e5ret."}
{"title": "PST: Kineser reiste fra Norge og vervet seg til to ekstremistgrupper", "text": "PST har tiltalt den kinesiske statsborgeren for deltagelse og terrorforbund i ekstremistgruppene ETIP (\u00d8st-Turkestans islamske parti) og IS. Det at mannen etter hvert skal ha vervet seg til IS er noe som statsadvokat Frederik G. Ranke mener kan v\u00e6re straffeskjerpende. PST tror kineseren fikk v\u00e5penoppl\u00e6ring og deltok i kamphandlinger i Syria for de to ekstremistgruppene. ETIP best\u00e5r av muslimske uigurer fra Xinjiang-regionen i Kina, ogs\u00e5 kalt \u00d8st-Turkestan. Organisasjonen regnes som en del av Al-Qaida. IS regnes som en av verdens farligste organisasjoner. \u2013 Vi ser alvorlig p\u00e5 saken, sier Ranke til NRK."}
{"title": "Radarparene som har preget Brann", "text": "I Rosenborg-historien er det mer gull og flere pokaler. Men er det noe Branns historie har flust av, s\u00e5 er det radarpar. Duoer med angripere som hver for seg har v\u00e6rt gode, men som sammen har v\u00e6rt glimrende. Par som har utfylt hverandre og blitt opph\u00f8yd i en h\u00f8yere enhet. Det finnes flere av dem, og \u00e5 rangere dem blir om mulig enda vanskeligere enn \u00e5 rangere de 110 st\u00f8rste spillerne i klubbens historie."}
{"title": "Reinkind om VM-plassen: \u2013 Synd at noen m\u00e5tte bli skadet", "text": "Fredag kveld fikk Harald Reinkind beskjed om at han f\u00e5r plass i den norske VM-troppen som reiser til Danmark neste uke. Kent Robin T\u00f8nnesen m\u00e5tte melde avbud etter et brudd i h\u00e5nden. Skaden p\u00e5dro han seg under herrelandslagets trening fredag kveld i Nadderud Arena. 27-\u00e5ringen var uheldig i en skuddsituasjon og traff med h\u00e5nden i en forsvarsspiller, skriver h\u00e5ndballforbundet i en pressemelding. \u2013 Jeg hadde h\u00e5pet \u00e5 bli tatt ut fra starten av, og det er synd at noen m\u00e5tte bli skadet, men slik er h\u00e5ndballen, sier Reinkind til BT. T\u00f8nnesen sier f\u00f8lgende i pressemeldingen: \u2013 En meget ubeleilig og kjedelig skade. Jeg hadde virkelig sett frem til \u00e5rets VM. Selv om jeg n\u00e5 er satt p\u00e5 sidelinjen \u00f8nsker jeg resten av troppen lykke til i Danmark, og jeg lover \u00e5 komme sterkt tilbake."}
{"title": "Riiber tok sesongens femte seier", "text": "Jarl Magnus Riiber tok sin femte verdenscupseier for sesongen da han gikk til topps i Otep\u00e4\u00e4 l\u00f8rdag.Han gikk ut tre sekunder bak ledende Franz-Josef Rehrl, men i m\u00e5l var han 3,2 sekunder foran japanske Akito Watabe. \u00d8sterrikeren Martin Fritz tok tredjeplassen. Det var i den siste bakken f\u00f8r m\u00e5l at Riiber klarte \u00e5 rykke fra konkurrentene og avgjorde med det langrennet. \u2013 P\u00e5 den f\u00f8rste runden kjente jeg litt p\u00e5 hvor sterke de andre var. Jeg fors\u00f8kte \u00e5 bidra litt der jeg m\u00e5tte, men samtidig v\u00e6re smart nok til \u00e5 ha nok krefter p\u00e5 slutten. Jeg merket at det ville bli viktig, sier en forn\u00f8yd Riiber."}
{"title": "R\u00f8ykdykkere hindret st\u00f8rre brann", "text": "Brannalarmen gikk ved 00.20-tiden og brannvesenets 110-sentral sendte biler og mannskap fra flere stasjoner. Da brannmannskapene kom frem brant det i inngangspartiet til en sokkelleilighet. Flammene var i ferd med \u00e5 bryte gjennom og spre seg videre utvendig da mannskapene gikk i gang med slukkingen. Hans O. Torgersen R\u00f8ykdykkerne gjennoms\u00f8kte raskt leiligheten og konstaterte at den var tom. Ved 00.45-tiden var brannen slukket og etterslukking p\u00e5gikk."}
{"title": "Russer p\u00e5grepet av amerikanske myndigheter p\u00e5 Saipan", "text": "Det var myndighetene i Moskva som tidligere l\u00f8rdag opplyste at en russer var p\u00e5grepet, dagen etter at amerikanske Paul Whelan ble p\u00e5grepet i Moskva. P\u00e5gripelsen skjedde if\u00f8lge russiske myndigheter 29. desember p\u00e5 Nord-Marianene, en amerikansk \u00f8ygruppe vest i Stillehavet. Amerikanske rettsdokumenter viser at russeren Dmitrij Makarenko (72) ble p\u00e5grepet p\u00e5 \u00f8ya Saipan i \u00f8ygruppen denne datoen. Han var etterlyst i Florida, siktet for \u00e5 ha fors\u00f8kt \u00e5 eksportere forsvarsmateriell uten tillatelse, og for hvitvasking av penger."}
{"title": "Rystet over favorittenes plass p\u00e5 110-listen", "text": "BT k\u00e5rer Branns 110 st\u00f8rste spillere gjennom klubbens 110 \u00e5r lange historie, men blogger Eduardo Andersen har lite til overs for plasseringen som har blitt hans to kj\u00e6ledegger Raymond Kvisvik og Azar Karadas til del. Erik Huseklepp er derimot noe mer p\u00e5 linje med avisens syn n\u00e5r det gjelder hans barndomsfavoritt: Tore Andr\u00e9 Flo. H\u00f8r den underholdende Ballspark-podkasten med gjennomgangen av 110-listen og de 50 spillerne som er plassert mellom 60 og 10 p\u00e5 listen!"}
{"title": "Slik f\u00e5r du d\u00f8gnrytmen i gjenge etter juleferien", "text": "(Adresseavisen): Juleferien med sene kvelder og lange morgener er over, og mange kjenner seg tr\u00f8tte og uopplagte n\u00e5r hverdagene begynner igjen etter nytt\u00e5rshelgen. Hvordan kan man snu d\u00f8gnrytmen tilbake og f\u00f8le seg mer opplagt igjen? \u2013 Vi legger oss senere og sover litt senere p\u00e5 morgenen n\u00e5r vi har ferie. Dette skjer mange, og spesielt ungdom. Det sier s\u00f8vnforsker H\u00e5vard Kallestad ved St. Olavs hospital og Institutt for psykisk helse ved NTNU til Adresseavisen."}
{"title": "Slik skal Gimle pr\u00f8ve \u00e5 vippe suverene Ullern av tronen", "text": "Gimle \u2013 Asker 60 \u2013 31 GIMLEHALLEN: Ullern har vunnet samtlige av sine tolv kamper denne sesongen. Laget fra hovedstaden har v\u00e6rt suverene de siste \u00e5rene og vunnet sluttspillet fem ganger p\u00e5 rad. Gimle vant, mot Ullern, i 2013, men har siden tapt finalen i 2014 og 2018."}
{"title": "Sn\u00f8ballkrig i Kabul", "text": "De fleste nyhetsbilder fra Afghanistan er preget av krigf\u00f8ring og terrorisme. Ogs\u00e5 l\u00f8rdag er nyhetene fra landet preget av slike hendelser: I Farah-provinsen ble 15 offentlig ansatte bortf\u00f8rt av Taliban. I Kandahar meldte myndighetene at syv grensevakter var blitt drept da oppr\u00f8rere fredag angrep en veisperring. 16 angripere ble drept i hendelsen. Samtidig viste byr\u00e5bilder l\u00f8rdag en helt annen side ved dagliglivet i landet. Omar Sobhani, Reuters/NTB scanpix I \u00e5sene rundt hovedstaden Kabul koste ungdommer seg med sn\u00f8ballkrig og herjing i et vinterkledd landskap. Omar Sobhani, Reuters/NTB scanpix Omar Sobhani, Reuters/NTB scanpix Andre benyttet anledningen til \u00e5 fotografere hverandre, mens noen bare tok seg en spasertur i det hvite. Omar Sobhani, Reuters/NTB scanpix Omar Sobhani, Reuters/NTB scanpix Mens nordmenn tradisjonelt tyr til kjekssjokolade, kakao, vafler og appelsiner i marka, etablerte mannen p\u00e5 dette bildet en bod med yoghurt-utsalg for dem som n\u00f8t vinteren. Omar Sobhani, Reuters/NTB scanpix Kabul ligger p\u00e5 1700 meter over havet og kan oppleve sv\u00e6rt kalde vintre. I v\u00e6rvarselet for de neste dagene ligger temperaturen stort sett p\u00e5 minussiden, sik at sn\u00f8en godt kan bli liggende en stund."}
{"title": "Solskj\u00e6r-effekten har gitt rekordtall for TV 2", "text": "Ole Gunnar Solskj\u00e6r har f\u00e5tt en perfekt start p\u00e5 managerkarrieren i Manchester United. Siden den tidligere United-spissens ansettelse 19. desember har Cardiff, Huddersfield, Bournemouth og Newcastle alle blitt sl\u00e5tt p\u00e5 rekke og rad, og dermed st\u00e5r Solskj\u00e6r & co. med fire seire ut av fire mulige. Nordmannens inntog i en av verdens st\u00f8rste fotballklubber har Premier Leagues rettighetshaver i Norge, TV 2, f\u00e5tt nyte godt av."}
{"title": "Spansk er fortsatt favoritten for ungdomsskoleelever som velger et ekstra fremmedspr\u00e5k", "text": "Nesten halvparten av elevene p\u00e5 ungdomsskolen som tar et tredje spr\u00e5k, velger spansk. Siden 2011 har andelen \u00f8kt med 2,3 prosentpoeng, til 46 prosent, melder Statistisk sentralbyr\u00e5 (SSB). Samtidig har andelen franskelever falt med 4,6 prosentpoeng til 16 prosent. Midt imellom ligger tyskelevene med en andel p\u00e5 37,5 prosent."}
{"title": "Stor vannlekkasje p\u00e5 Grefsen og Kjels\u00e5s", "text": "Store deler av husstandene p\u00e5 Grefsen og Kjels\u00e5s ble l\u00f8rdag kveld uten vann da en hovedvannledning sprakk. If\u00f8lge beredskapsmedarbeider i Vann og avl\u00f8psetaten i Oslo, Carl-Fredrik Solberg er lekkasjen n\u00e5 reparert og vannet er p\u00e5 vei tilbake i kranene. Men han anbefaler folk \u00e5 koke drikkevannet til annen beskjed er gitt. pic.twitter.com/n6IkIpB6Gb \u2014 Oslo 110-sentral (@Oslo110sentral) January 5, 2019 \u2013 Vi anbefaler alle som har v\u00e6rt uten vann om \u00e5 koke drikkevannet til ny beskjed blir gitt, sier Solberg og henviser til hjemmesidene til vann og avl\u00f8psetaten. \u2013 Hvorfor skal folk koke drikkevannet? \u2013 N\u00e5r det ikke har v\u00e6rt vann i kranene kan det bli innsug i ledningene da kan det komme inn bakterier, forklarer Solberg. \u00c5rsaken til lekkasjen skal v\u00e6re en gammel r\u00f8rledning. pic.twitter.com/NQlhv17ppx \u2014 Oslo 110-sentral (@Oslo110sentral) January 5, 2019 \u2013 Det er en st\u00f8pejernsleding fra 1915 som har sprukket, forteller Solberg, som samtidig opplyser at det er flere hundre lekkasjer i \u00e5ret p\u00e5 b\u00e5de nye og gamle r\u00f8rledninger. Lekkasjen skjedde i Myrerskogveien og for\u00e5rsaket mye vann i gatene. Brannvesen, politi og vann og avl\u00f8psetaten er p\u00e5 stedet."}
{"title": "Svak krone kan gi dyrere str\u00f8m", "text": "Handelen p\u00e5 den nordiske kraftb\u00f8rsen Nord Pool skjer i euro. Dermed vil valutakursen p\u00e5virke str\u00f8mprisene i Norge, skriver Ishavskraft i en pressemelding. \u2013 Hvis vi ser p\u00e5 eurokursen de siste 16 \u00e5rene og sammenligner med dagens kurs, betyr det ene og alene en \u00f8kning p\u00e5 ca. 10 \u00f8re/kWh i str\u00f8mpris, forteller handelssjef Tom Eirik Olsen i Ishavskraft."}
{"title": "Svensk ten\u00e5ring siktet for drapsfors\u00f8k p\u00e5 foreldrene", "text": "Foreldrene er sendt til sykehus med alvorlige, men ikke livstruende skader, if\u00f8lge Expressen. \u2013 En jente har g\u00e5tt til angrep p\u00e5 sine foreldre i en bolig, sier Mikael Ehne i politiet til Aftonbladet. Hun skal ha knivstukket foreldrene flere steder p\u00e5 kroppen og er siktet for drapsfors\u00f8k. Ogs\u00e5 i natt: Politiet etterforsker mulig festdrap p\u00e5 ung mann i Sverige"}
{"title": "T\u00e5rene trillet da Warholm ble \u00ab\u00e5rets forbilde\u00bb: Takket kj\u00e6resten", "text": "Familien Ingebrigtsen stakk av med flere priser, Marit Bj\u00f8rgen ble \u00ab\u00e5rets navn\u00bb, i tillegg til at hun delte hedersprisen med Ole Einar Bj\u00f8rndalen. Men kveldens \u00f8yeblikk under Idrettsgallaen kom nok da Karsten Warholm ble k\u00e5ret til \u00ab\u00e5rets forbilde\u00bb. Det var tydelig at hekkel\u00f8peren ikke var forberedt p\u00e5 at juryen skulle bestemme at han var \u00e5rets forbilde."}
{"title": "\u00abTil n\u00e5 har det v\u00e6rt lovsang og hyllest. Her er seks grunner til at Solskj\u00e6r f\u00e5r det t\u00f8ffere fremover.\u00bb", "text": "MANCHESTER: Lovsangskoret som hyller nordmannen, f\u00e5r stadig flere medlemmer. Det skjer i takt med at m\u00e5lene renner inn og smilene blir stadig flere p\u00e5 det som en gang var kjent som \u00abDr\u00f8mmenes teater\u00bb. Samtidig som fansen kommer opp med nye sanger om den gamle m\u00e5lkongen, vet hovedpersonen selv at fire strake triumfer er lite verdt hvis ikke resultatene fortsetter \u00e5 holde god, gammel United-klasse. Rolf \u00d8hman Her er seks utfordringer vikartreneren har \u00e5 bryne seg p\u00e5 fremover:"}
{"title": "T\u00f8nseth forbannet p\u00e5 Ustjugov: \u2013 Jeg pr\u00f8vde \u00e5 tuppe ham bak", "text": "VAL DI FIEMME/OSLO: Johannes H\u00f8sflot Kl\u00e6bo vant l\u00f8rdagens 15 kilometer fellesstart i Val di Fiemme. Dermed har han et meget lovende utgangspunkt f\u00f8r sesongens siste Tour de Ski-etappe. Didrik T\u00f8nseth ble nummer tolv. Han mener en episode med Kl\u00e6bos sammenlagtrival, Sergej Ustjugov, etter dr\u00f8ye ti kilometer \u00f8dela l\u00f8pet for hans del. \u2013 Ustjugov kommer inn fra siden. Det virker som han har bestemt seg for et spor, s\u00e5 sl\u00e5r han kontra. Han lander p\u00e5 toppen av skien min, som gir etter, sier T\u00f8nseth. Richard Sagen Dermed hadde By\u00e5sen-l\u00f8peren \u00abbare flisa\u00bb igjen. Han ansl\u00e5r at han tapte rundt 20 sekunder til teten, ettersom han m\u00e5tte bytte ski. \u2013 Jeg fikk nye ski kjapt, men vi har bare treningsski uti her. Man m\u00e5 st\u00e5 p\u00e5 \u00e9n fot og stake for \u00e5 f\u00e5 glid. Det var heldigvis feste p\u00e5 den. Han sier at han ble forbannet p\u00e5 Ustjugov. \u2013 Jeg pr\u00f8vde \u00e5 tuppe ham i r\u00e6va med flisa som var igjen, sier T\u00f8nseth, som svarer noe kryptisk n\u00e5r han blir spurt om han mener det bokstavelig. \u2013 Du f\u00e5r se om du finner noe film p\u00e5 det. Han er sikker p\u00e5 at Ustjugov ikke gjorde det med overlegg, men T\u00f8nseth synes samtidig at det var god nok plass til \u00e5 unng\u00e5 en kollisjon. Sergej Ustjugov har sagt at han ikke vil snakke med pressen f\u00f8r vinterens VM. Russlands landslagstrener, Markus Cramer, sier at han s\u00e5 episoden. \u2013 Sergej skiftet spor mens T\u00f8nseth l\u00e5 bak. Da Sergej kom over p\u00e5 T\u00f8nseths ski, ble den \u00f8delagt. \u2013 T\u00f8nseth sier at han fors\u00f8kte \u00e5 sparke Ustjugov i rumpa? \u2013 Det er ikke ok. Slikt kan skje alle. Ustjugov kunne ikke se bak seg da han byttet spor. Det kan skje motsatt vei ogs\u00e5. Jeg forst\u00e5r at T\u00f8nseth er sint, men det kan skje alle, sier Cramer."}
{"title": "Tre menn drept i skyting ved bowlinghall i California", "text": "To av de s\u00e5rede er sendt til sykehus. Skadeomfanget er ikke kjent. Det er ikke meldt om at noen er p\u00e5grepet. Politiet rykket ut til bowlinghallen i 9-tiden norsk tid. De oppfordrer folk til \u00e5 holde seg unna omr\u00e5det. Et vitne sa til Los Angeles Times at han h\u00f8rte rundt fire skudd, og at det br\u00f8t ut et slagsm\u00e5l i forkant av skytingen. \u2013 Vi har f\u00e5tt meldinger om flere skudd og at flere personer er skutt, skriver politiet p\u00e5 Twitter. Hendelsen skjedde ved Gable House bowlinghall i Torrance, om lag 30 kilometer utenfor Los Angeles."}
{"title": "Ulike barn har ulike behov for samv\u00e6rsordning | Helland, Holt og Blaasv\u00e6r", "text": "Vi \u00f8nsker ikke en konkurranse om hvem som er mest oppdatert p\u00e5 forskningslitteraturen. Vi \u00f8nsker likevel \u00e5 dele noen tanker etter Frode Thuens svar p\u00e5 v\u00e5r kronikk 11.12. I en samlivsspalte kan utsagn av typen \u00abforskning viser\u00bb lett bli lest av foreldre og advokater som universale sannheter, uten at nyansene knyttet til det enkelte barns situasjon tas med i bildet. Ulike barn har ulike behov som m\u00e5 legges til grunn n\u00e5r foreldre skal velge samv\u00e6rsordning. Vi merker oss at Thuen i sitt svar ogs\u00e5 mener at forskning p\u00e5 generelt grunnlag ikke b\u00f8r styre enkeltvurderinger. Det betyr kanskje at vi ikke er s\u00e5 uenige, og det understreker poenget om at hvordan vi uttrykker noe, kan v\u00e6re avgj\u00f8rende for hvordan mottageren forst\u00e5r budskapet. 3rd-party-bio Les Frode Thuens artikkel i A-magasinet som startet debatten i denne omgang: Foreldrekonflikt om delt bosted for barna"}
{"title": "Ulvemotstander i H\u00f8yre til angrep p\u00e5 ledelsen", "text": "Anders Ki\u00e6r sier det er stor frustrasjon i Distrikts-H\u00f8yre over ulvepolitikken partiet f\u00f8rer i regjering, skriver VG. \u00abJeg har over lang tid v\u00e6rt klar p\u00e5 hvilke skader dagens rovdyrpolitikk p\u00e5f\u00f8rer den enkelte n\u00e6ringsut\u00f8ver, lokalmilj\u00f8er og distriktene spesielt. (...) jeg mener H\u00f8yre taper og vil tape i distriktene hvis man fortsetter \u00e5 neglisjere eiendomsrett, enkeltmenneskers levevilk\u00e5r og distrikt\u00bb, skriver nestlederen i Tr\u00f8ndelag H\u00f8yre i sitt \u00e5pne brev til partileder og statsminister Erna Solberg. Han sier han ikke har f\u00e5tt geh\u00f8r n\u00e5r han har tatt opp saken internt i partiet og i sentralstyret. Ki\u00e6r mener regjeringen i realiteten har innf\u00f8rt et rovdyrreservat n\u00e5r den bare tillot felling av \u00e9n flokk i ulvesonen, i stedet for de tre som ble foresl\u00e5tt av rovviltnemndene. Rovdyrpolitisk talsperson Lene Westgaard-Halle i H\u00f8yres stortingsgruppe mener Ki\u00e6rs kritikk er urimelig. \u2013 P\u00e5 \u00e5rets f\u00f8rste dag ble det skutt to ulv i Trysil. Dette er f\u00f8rste gang det er skutt ulv gjennom lisensfelling innenfor ulvesonen. Dette viser at regjeringen f\u00f8lger opp Stortingets vedtak s\u00e5 langt de rettslige rammene tilsier, sier hun."}
{"title": "Ung mann d\u00f8de - politiet jakter p\u00e5 gjerningsmann etter mulig festdrap i Sverige", "text": "Gjerningspersonen skal ha flyktet fra stedet. Det skriver Aftonbladet. Drapet skal ha skjedd i forbindelse med en fest. If\u00f8lge opplysninger til avisen skal den drepte ha blitt knivstukket i ryggen. Politiet fikk melding om hendelsen kl. 05.16 l\u00f8rdag morgen. Mannen skal if\u00f8lge politiet ha blitt skadet av en knivlignende gjenstand p\u00e5 en fest med mange gjester. Han ble kj\u00f8rt i ambulanse til sykehus, men d\u00f8de av skadene. Ogs\u00e5 i natt: Svensk ten\u00e5ring siktet for drapsfors\u00f8k p\u00e5 foreldrene"}
{"title": "VG: Oslo-politiet avdekket overgrepsnettverk, 36 menn ble p\u00e5grepet", "text": "P\u00e5 fritiden, men ogs\u00e5 i arbeidstiden, gikk flere av mennene jevnlig inn i i chat-forumer med straffbart innhold. I 2018 registrerte E-sporavsnittet til Oslo-politiet at n\u00e6rmere 4400 unike IP-adresser lastet ned overgrepsmateriale i Oslo-omr\u00e5det. Tilsammen lastet de ned og delte minst 11,7 millioner filer med overgrepsmateriale. 36 menn er blitt p\u00e5grepet for \u00e5 ha deltatt i seksualiserte chatter hvor man lastet ned eller delte overgrepsmateriale mot barn. Noen av dem er blitt d\u00f8mt. Noen av dem er allerede domfelt og soner, skriver VG. VG har f\u00e5tt tilgang til kjennelser fra Oslo tingrett hvor det fremg\u00e5r at en advokat, en sykehuslege, en politiker og en kunstner i fjor h\u00f8st ble p\u00e5grepet og varetektsfengslet som f\u00f8lge av Operasjon Infinity. \u2013 Form\u00e5let med operasjonen er \u00e5 stoppe p\u00e5g\u00e5ende overgrep mot barn og forebygge. Operasjon Infinity etterforsker personer som chatter og deler overgrepsmateriale med andre eller som er i et nettverk som har samme interesse \u2013 overgrep mot barn, sier politiadvokat Lene Hammersland til VG. Operasjon Infinity har etterforsket elektroniske spor i seksuallovbruddssaker og frem til desember 2018 hadde aksjonen opprettet 584 saker. Da hadde etterforskerne avdekket minst 300.000 filer som seksualiserer barn eller viser seksuelle overgrep mot barn og lest minst fire millioner chattelinjer."}
{"title": "Vi trenger f\u00e6rre monomane, overspente debatter om innvandring, integrering og islam | Knut Olav \u00c5m\u00e5s", "text": "Norsk samfunnsdebatt trenger flere ordskifter om de viktige temaene som opptar de aller fleste nordmenn, som skole, helse og verdiskaping. Vi trenger f\u00e6rre monomane, overspente debatter om innvandring, integrering og islam. Skingrende hysteri, konspirasjonspreget frykt og polarisering preger mange debatter om disse temaene, dessuten om klima, vaksiner, journalistikk \u2013 og alt som kan tolkes inn i et forutinntatt verdensbilde om \u00aboss og dem\u00bb. 3rd-party-bio Det gjelder s\u00e6rlig ytre h\u00f8yre i innvandrings- og integreringssp\u00f8rsm\u00e5l, mens ytre venstreside er godt representert i andre ordskifter. Carl Martin Nordby"}
{"title": "Vurderer du \u00e5 etterisolere? Dette b\u00f8r du vite f\u00f8rst", "text": "Fem punkter om etterisolering. Eksperten: Trond B\u00f8hlerengen"}
{"title": "Warholm hylles etter takketalen", "text": "P\u00e5 Idrettsgallaen i 2018 ble Warholm den store kongen etter VM-gullet p\u00e5 400 meter hekk i 2017. I \u00e5r hadde han langt mindre forventninger til utdelingen og var trolig den mest overraskede prisvinneren l\u00f8rdag. \u2013 Jeg hadde forventet \u00e5 g\u00e5 tomhendt hjem, og jeg er overrasket over at jeg f\u00e5r en slik pris, begynte Warholm med i takketalen."}
{"title": "William Nygaard: \u00ab\u00c5 bli skutt er ingen prestasjon\u00bb", "text": "If\u00f8lge skiltet ved porten er eiendommen videooverv\u00e5ket. Han har bodd her siden han var barn, flyttet ut og inn igjen flere ganger. Her \u2013 i det brune trehuset i Dagaliveien \u2013 har livet tatt vendinger som har satt st\u00f8rre avtrykk enn kulene som traff ham p\u00e5 g\u00e5rdsplassen 11. oktober 1993."}
{"title": "\u2013 Krig, sa morfar. - Dans, sa barnebarnet", "text": "VAL DI FIEMME: Johannes H\u00f8sflot Kl\u00e6bo h\u00f8rte ikke hva morfar K\u00e5re H\u00f8sflot ropte i det bratteste henget i monsterbakken. Men planen som de la f\u00f8r start, gj\u00f8r at Kl\u00e6bo reiser hjem fra Italia som tidenes yngste mannlige vinner av Tour de Ski. 22-\u00e5ringen fra By\u00e5sen vant fem av sju etapper. \u2013 Morfar sa til Johannes f\u00f8r han startet at dette blir en krig opp bakken. Men da sa Johannes: Dette skal bli en dans, forteller pappa Haakon Kl\u00e6bo."}
{"title": "\u2013 Priser er veldig hyggelige, men ingen l\u00f8per fortere av \u00e5 se seg bakover", "text": "- Det er resultatene som betyr noe, uansett hvor mange priser vi f\u00e5r, sier \u00e5rets trener, Gjert Ingebrigtsen, som varsler \u00abvanvittige tider og resultater\u00bb fra sine gutter i \u00e5rene som kommer. P\u00e5 tredje fors\u00f8k fikk Gjert Ingebrigtsen prisen for \u00ab\u00c5rets trener\u00bb p\u00e5 Idrettsgallaen. Han var nominert b\u00e5de i 2017 og 2018, men det var f\u00f8rst p\u00e5 hjemmebane han fikk anerkjennelsen."}
{"title": "32 leger gj\u00f8r oppr\u00f8r: Strengt personvern rammer pasientene", "text": "Et splitter nytt treningssenter p\u00e5 Aker sykehus for pasienter fra Sunnaas med spesielle treningsbehov, Studio 99 ble nylig \u00e5pnet. Forel\u00f8pig kan ikke pasientene benytte funksjonaliteten i utstyret fullt ut, fordi innstillinger og treningsopplegg i smartarmb\u00e5ndet m\u00e5 lagres i skyen. En forsker ved Rikshospitalet f\u00e5r ikke lov \u00e5 innhente journalopplysninger om pasienter han har behandlet med en ny, avansert behandlingsmetode, fordi pasientene ikke h\u00f8rer til Rikshospitalet. I akuttsituasjoner m\u00e5 legene sende r\u00f8ntgenbilder og EKG via sine mobiltelefoner, av hensyn til pasienten, selv om det er ulovlig, skriver overlege Torkel Steen i et debattinnlegg i Aftenposten. F\u00f8rst da en avdelingsleder truet med \u00e5 varsle Helsetilsynet om uforsvarlig pasientbehandling, snudde personvernombudet i en sak om legers mulighet til \u00e5 lese blodpr\u00f8vesvar fra et tysk laboratorium. Dette er noen eksempler p\u00e5 det leger og forskere ved Oslo universitetssykehus (OUS), mener er en for streng tolkning av personvernreglene, som rammer pasientbehandlingen. De forteller om \u00e5relang frustrasjon blant leger og forskere ved sykehuset p\u00e5 grunn av rigid tolkning av personvernregler. Den siste tiden har konflikten eskalert, blant annet p\u00e5 grunn av EUs nye personvernregler. I et debattinnlegg i Aftenposten skriver 32 professorer og leger ved landets st\u00f8rste helseforetak at personvernombudet ved sykehuset tolker disse s\u00e5 strengt at forskerne i praksis ikke kan publisere mye av sin forskning."}
{"title": "549 migranter reddet i Middelhavet", "text": "Redningstjenesten plukket opp 350 personer fra seks b\u00e5ter l\u00f8rdag i havet \u00f8st for Gibraltarstredet. S\u00f8ndag ble ytterligere 199 personer reddet fra fem forskjellige b\u00e5ter, blant annet to sm\u00e5 oppbl\u00e5sbare b\u00e5ter ment for \u00e5 brukes i bassenger eller p\u00e5 stranden. I den ene av disse b\u00e5tene satt fire barn, mens den andre var tettpakket med ti voksne. FNs h\u00f8ykommiss\u00e6r for flyktninger (UNHCR) ansl\u00e5r at om lag 2.262 flyktninger og migranter omkom i Middelhavet i 2018. Tallene fra UNHCR viser at Spania var landet som tok imot flest migranter og flyktninger fra Nord-Afrika. 55.756 personer ankom sj\u00f8veien til landet i fjor."}
{"title": "\u00c5 legge seg i en sovepose midt i en sn\u00f8kledd gammelskog er som en resept p\u00e5 lykke", "text": "Full vinter utenfor vinduet. \u00c5pen furuskog som lokker med metertykk sn\u00f8. Den som bare kunne dratt p\u00e5 tur, tenker jeg, men sl\u00e5r det fra meg. Har ikke tid, som man sier, skj\u00f8nt jeg har like mye tid som alle andre. Og innerst inne vet jeg hva som er det riktige: Gj\u00f8re d\u00e5rlig tid til god tid. Vanligvis holder det med en overnattingstur i n\u00e6rskogen. Denne gangen m\u00e5 det sterkere medisin til. Jeg ordinerer en hvit resept til gammelskogen. N\u00e6rskogen er fin \u00e5 ha. Jeg har ikke tall p\u00e5 alle overnattingene familien og jeg har hatt i telt, sn\u00f8hule eller under \u00e5pen himmel innenfor en radius av en kilometer eller to fra huset v\u00e5rt. Bare du g\u00e5r litt vekk fra stien, har du stort sett landskapet for deg selv, uansett hvor du bor i landet."}
{"title": "\u00c5 spotte Gud er blitt farligere i en rekke land. Grunn: Det kan true landets ledere.", "text": "Med finlandshetter, skuddsikre vester og automatgev\u00e6ret AK-47 bryter de to br\u00f8drene Cherif og Said Kouachi seg inn i redaksjonslokalet til satiremagasinet Charlie Hebdo. Det er fire \u00e5r siden de drepte 12 personer, blant disse to polititjenestemenn og \u00e5tte journalister mens de ropte \u00abAllahu Akbar\u00bb og sa \u00abde skulle hevne profeten\u00bb. Gjerningsmennene 7. januar 2015 mente at avisens satirer om profeten Mohammed var blasfemi. Og gikk til angrep."}
{"title": "Aftenposten mener: Europa g\u00e5r inn i et turbulent \u00e5r", "text": "Den europeiske union har lagt bak seg et t\u00f8ft 2018. Agendaen har v\u00e6rt preget av konfliktene om demokratiutviklingen i Polen og Ungarn, usikkerheten rundt brexit, populistenes maktovertagelse i Italia og EUs stadig mer anstrengte forhold til USA. Dessverre ligger 2019 an til \u00e5 bli minst like turbulent. Det er valg i en rekke land, blant annet i Polen, der det nasjonalkonservative partiet Lov og rettferdighet kan komme til \u00e5 \u00f8ke sin oppslutning og innflytelse i parlamentet. Konsekvensen kan i verste fall bli nye og forsterkede angrep p\u00e5 rettsstaten, medienes uavhengighet og andre grunnleggende demokratiske prinsipper. 3rd-party-bio Den dystre utviklingen i mange land i \u00f8st preger hele unionen. Romania har dette halv\u00e5ret tatt over presidentskapet i EU-r\u00e5det, men landet virker ikke godt nok forberedt. EU-kommisjonens president Jean-Claude Juncker er en av dem som nylig har uttrykt bekymring over nettopp dette. Romania preges av politisk kaos, og har, helt fortjent, f\u00e5tt kritikk for at domstolenes uavhengighet svekkes, og for at kampen mot korrupsjon g\u00e5r i gal retning. Den 29. mars g\u00e5r britene etter planen ut av EU, men pr. n\u00e5 er det helt i det bl\u00e5 om det vil skje i ordnede former. Kanskje vil det ikke skje i det hele tatt. Den usikre situasjonen preger politikken p\u00e5 begge sider av Den engelske kanal. Ender det med at britene g\u00e5r ut uten en avtale, m\u00e5 hele Europa v\u00e6re forberedt p\u00e5 et \u00f8konomisk tilbakeslag. EU-parlamentsvalget i mai blir ogs\u00e5 en milep\u00e6l. Meningsm\u00e5linger viser at h\u00f8yrepopulistiske og EU-skeptiske partier kan komme til \u00e5 gj\u00f8re et godt valg. Selv om ingenting tyder p\u00e5 de vil f\u00e5 flertall, kan partiene p\u00e5 ytre h\u00f8yre bruke sin \u00f8kte oppslutning til \u00e5 stikke kjepper i hjulene for dem som \u00f8nsker seg tettere EU-samarbeid. Til h\u00f8sten skal det ogs\u00e5 utpekes ny EU-kommisjon og ny ledelse i EU-r\u00e5det og i den europeiske sentralbanken. Dagens politiske landskap i Europa, som er preget av mange svake og ustabile regjeringer, kan gj\u00f8re det ekstra krevende \u00e5 bli enige. P\u00e5 toppen av dette skal landene vedta et nytt langtidsbudsjett for unionen, der de skal fylle et stort hull etter Storbritannia. Lite tyder p\u00e5 at det blir enkelt. Normalt er oppslutningen om EU-valg sv\u00e6rt laber, men med s\u00e5 mye som st\u00e5r p\u00e5 spill, kan man h\u00e5pe p\u00e5 at flere g\u00e5r til valgurnene. Det ville v\u00e6rt en opptur for EU i et \u00e5r da unionen s\u00e5rt kan trenge det."}
{"title": "Alt er rett med Branns nye tribune", "text": "Vi er mange som f\u00f8ler oss smarte etter \u00e5 ha kj\u00f8pt elektrisk bil. Ny bil, med l\u00e5nekostnader som er lavere enn det vi f\u00f8r brukte p\u00e5 drivstoff og bompenger. Ikke gratis, men det f\u00f8les nesten s\u00e5nn."}
{"title": "Antallet d\u00f8de stiger etter flom og jordskred p\u00e5 Filippinene", "text": "Tallet p\u00e5 d\u00f8de vil trolig stige. 26 personer er fortsatt savnet. Kraftig regnv\u00e6r utl\u00f8ste flere jordskred og flommer, og regionene Bicol og Eastern Visayas ble hardest rammet. Over 100 av de omkomne var fra Bicol s\u00f8r\u00f8st for Manila. D\u00f8delige tyfoner treffer ofte dette omr\u00e5det, men flere tok ikke de n\u00f8dvendige forholdsregler i forkant av dette uv\u00e6ret fordi stormen ikke var sterk nok til \u00e5 kategoriseres som en tyfon. Det sier tjenestemenn i sivilforsvaret, ogs\u00e5 opplyser om at flere innbyggere var motvillige til \u00e5 forlate sine hjem midt i juleferien. 75 personer ble skadd i uv\u00e6ret, og over 152.000 personer st\u00e5r uten et hjem. Den tropiske syklonen var den d\u00f8deligste og siste syklonen som traff Filippinene i 2018. F\u00f8r den var det tyfonen Mangkhut som hadde krevd flest menneskeliv. Over 80 mennesker mistet livet da tyfonen rammet i september i fjor."}
{"title": "Antatt hovedmann bak angrepet p\u00e5 USS Cole er drept", "text": "Bombeangrepet ble gjennomf\u00f8rt av det amerikanske luftforsvaret i det krigsherjede landet, if\u00f8lge Trump. \u2013 V\u00e5rt fabelaktige forsvar har latt rettferdigheten skje fyllest for heltene som mistet livet og ble s\u00e5ret i det feige angrepet mot USS Cole, tvitret Trump s\u00f8ndag. \u2013 Vi har nettopp drept lederen for angrepet, Jamal al-Badawi, fortsatte presidenten, f\u00f8r han la til: \u2013 Vi kommer aldri til \u00e5 vike i v\u00e5r kamp mot radikal, islamsk terror. MUHAMMED AL QADHI / ASSOCIATED PRESS / NTB scanpix (arkiv)"}
{"title": "Antibiotikaresistente bakterier er p\u00e5 fremmarsj i krigsomr\u00e5der", "text": "To dager etter at en 22 \u00e5r gammel student fra Jemen var blitt operert, begynte det \u00e5 lukte kraftig. S\u00e5ret p\u00e5 leggen der kulen hadde g\u00e5tt gjennom hud, sener og muskler, og til slutt knust beinet, ble verre. Ingen av antibiotikakurene bet. Da legene sendte inn blodpr\u00f8ver, ble det p\u00e5vist at han hadde den antibiotikaresistente bakterien Acinetobacter baumannii. Den st\u00e5r p\u00e5 Verdens helseorganisasjons (WHO) liste over de mest aggressive resistente bakteriene. Antibiotikaresistens er s\u00e5 vanlig i Jemen at det er vanskelig \u00e5 si hvordan den unge studenten fikk i seg bakterien, if\u00f8lge sjef for Leger uten Grensers forvaltningsprogram for antibiotika, Dr. Nagwan Mansoor. B\u00e5de kulen og sanden han falt i kan ha v\u00e6rt opphavet til infeksjonen. I fjor v\u00e5r skrev New York Times sammen med the Bureau of investigative journalism en serie artikler om antibiotikaresistente bakterier. Hani Mohammed, AP/NTB scanpix D\u00e5rlig hygiene, forflytning av pasienter mellom flere ulike sykehus og skj\u00f8desl\u00f8s bruk av antibiotika har f\u00f8rt til en oppblomstring av de sv\u00e6rt aggressive bakteriene i omr\u00e5der med langvarig krig og konflikt. En studie gjennomf\u00f8rt av det Europeiske smittevernsinstituttet (ECDC) gikk gjennom antall d\u00f8dsfall i Europa i 2015 som f\u00f8lge av antibiotikaresistens. I alt 33.000 mennesker d\u00f8de. 69 av dem var nordmenn. H\u00f8yest p\u00e5 listen var Italia, med 10.000 d\u00f8dsfall."}
{"title": "Avbl\u00e5ser leteaksjon i Tamokdalen", "text": "Det opplyser operasjonsleder i Troms politidistrikt Reinert Johansen til NTB. \u2013 Vi gj\u00f8r fors\u00f8ket med bistand fra helikopter fra forsvaret og er derfor helt avhengig av flyforhold over tid for \u00e5 kunne gjennomf\u00f8re. Helikopteret gjorde et fors\u00f8k og var i lufta, men kunne ikke sette mannskapet p\u00e5 bakken i skredomr\u00e5det fordi v\u00e6ret ble for d\u00e5rlig, sier han. L\u00f8rdag opplyste politiet at det ikke ville bli foretatt noen ny vurdering av hvorvidt s\u00f8ket etter de savnede gjenopptas f\u00f8r tidligst mandag, ettersom letemannskapet er avhengig av bedre v\u00e6r over lengre tid. S\u00f8ndag formiddag meldte politiet at de likevel skulle gj\u00f8re et fors\u00f8k p\u00e5 \u00e5 fly opp til rasomr\u00e5det ved Bl\u00e5b\u00e6rfjellet i Tamokdalen, med bistand fra 339-skvadronen, mens det er dagslys. V\u00e6rutfordringer f\u00f8rte imidlertid til at leteaksjonen m\u00e5tte avbrytes. \u2013 V\u00e6rutfordringene var s\u00e5 d\u00e5rlig at det ble for krevende \u00e5 sette personell i omr\u00e5det. Derfor m\u00e5tte vi avbryte, sier stabssjef i Troms politidistrikt Morten Pettersen til avisa Nordlys. Operasjonslederen forteller til NTB at det vil bli foretatt en ny vurdering mandag morgen."}
{"title": "Bergerud str\u00e5lte i Norges siste test f\u00f8r VM", "text": "Norge 30 \u2013 26 Brasil M\u00e5lvaktens str\u00e5lende spill gjorde at de s\u00f8ramerikanske gjestene ikke straffet hjemmelaget mer i Nordstrand Arena s\u00f8ndag kveld. Et kvarter ut i annenomgangen hadde Bergerud kun sluppet inn fire m\u00e5l. \u2013 Det f\u00f8les deilig. F\u00f8rsteomgangen er ikke s\u00e5 ille, men vi blir presset i flere perioder. Da f\u00e5r vi mange skudd mot oss. For egen del synes jeg det er en fin match. Vi f\u00e5r justert forsvaret i annenomgangen, og da f\u00e5r jeg gjort flere av de \u00ablette\u00bb redningene, sa Bergerud til TV 2 etter kampen. Landslagssjef Christian Berge skr\u00f8t ogs\u00e5 av lagets m\u00e5lvakt. \u2013 Torbj\u00f8rn st\u00e5r veldig bra, men han har ogs\u00e5 v\u00e6rt god p\u00e5 trening, sa Berge."}
{"title": "Bolton: USAs tilbaketrekning i Syria avhenger av at IS bekjempes", "text": "USAs nasjonale sikkerhetsr\u00e5dgiver er p\u00e5 bes\u00f8k i Israel for \u00e5 diskutere USAs planer om \u00e5 trekke seg ut fra Syria, og skal ha m\u00f8ter med statsminister i Israel, Benjamin Netanyahu. Til journalister i Jerusalem sa Bolton s\u00f8ndag at USA ikke har noen tidsplan for n\u00e5r tilbaketrekningen vil skje, men at tidspunktet avhenger blant annet av disse vilk\u00e5rene. Boltons uttalelser er f\u00f8rste gang det bekreftes fra offentlig hold at planene om \u00e5 trekke soldatene ut av Syria har blitt sakket ned."}
{"title": "Brann i Stavanger fengsel \u2013 fanger evakuert", "text": "\u2013 Vi har avh\u00f8rt en mistenkt, som har erkjent \u00e5 ha tent p\u00e5 cellen sin. De evakuerte er fortsatt i fengselet. N\u00e5r de har f\u00e5tt luftet ut r\u00f8yken, blir fangene f\u00f8rt tilbake til cellene sine, sier operasjonsleder J\u00f8ran Solheim i S\u00f8rvest politidistrikt til NTB. N\u00e6r en time etter at brannen oppsto klokken 18.45, p\u00e5gikk det fortsatt utlufting i fengslet. Ni personer, blant dem fem innsatte, ble unders\u00f8kt av helsepersonell siden de ble utsatt for r\u00f8yk. Politiet opplyser at ingen av dem hadde f\u00e5tt noen skader. Seks minutter etter at politiet f\u00f8rst meldte om hendelsen, opplyste de at brannvesenet hadde kontroll p\u00e5 stedet. \u2013 Det har v\u00e6rt brann p\u00e5 en celle. Alle innsatte er gjort rede for og evakuert, opplyste politiet."}
{"title": "Brexit oppfyller \u00f8nskedr\u00f8mmene: Smartingene vender hjem, bedriftene st\u00e5r i k\u00f8 og landet \u00e5pner nye ambassader", "text": "Irland kunne valgt \u00e5 gj\u00f8re som strutsen. Gjemme hodet i sanden og forbli der til brexit-krisen var over. Men det ligner ikke det \u00f8ldrikkende og musikkelskende folket p\u00e5 den gr\u00f8nne \u00f8ya. I stedet har Irland, som er og skal forbli EU-medlem, valgt en offensiv strategi. I flere m\u00e5neder har den irske regjeringen kj\u00f8rt kampanjen \u00abGetting Ireland Brexit Ready\u00bb. Det ser ut til \u00e5 ha virket. N\u00e5 er det k\u00f8 for \u00e5 komme til Irland. Clodagh Kilcoyne/ Reuters/ NTB scanpix"}
{"title": "Brudd i forhandlingene mellom Rosenborg og FK Haugesund", "text": "Haugesunds Avis skriver s\u00f8ndag kveld at det er brudd i forhandlingene mellom FK Haugesund og Rosenborg om kompensasjonen for trener Eirik Horneland. Styreleder i Haugesund, Leiv Helge Kaldheim, har uttrykt at man i l\u00f8pet av helgen \u00f8nsket \u00e5 bli enige med RBK. Dialogen klubbene imellom skal ha startet fredag og fortsatt gjennom helgen. S\u00f8ndag kveld skal det imidlertid ha blitt brudd i forhandlingene, skriver lokalavisen i Haugesund. FK Haugesund har sendt ut en pressemelding hvor det st\u00e5r at Horneland og hans assistent Karl Oskar Emberland skal trene laget mandag formiddag. Da Adresseavisen var i kontakt med styrelederen tidligere p\u00e5 kvelden, sa han at det ikke var noe konkret nytt. \u2013 Men jeg tror alle parter er interesserte i \u00e5 finne en l\u00f8sning, sa Kaldheim. Ness, Jan K\u00e5re / NTB scanpix Dette skal ha v\u00e6rt en situasjon som b\u00e5de Haugesund og Horneland \u00f8nsket \u00e5 unng\u00e5. Men forhandlingene med Rosenborg har vist seg \u00e5 by p\u00e5 utfordringer. L\u00f8rdag morgen sendte Haugesund et forslag til l\u00f8sning til Rosenborg-ledelsen. Denne har ikke RBK umiddelbart g\u00e5tt med p\u00e5. \u2013 Det er ikke noe som er fastl\u00e5st, og vi skal fors\u00f8ke \u00e5 finne positive l\u00f8sninger som gir Horneland en god dytt fra start, sa Haugesunds styreleder til Adresseavisen like f\u00f8r klokken 19 s\u00f8ndag kveld. I 23-tiden s\u00f8ndag kveld \u00f8nsker ikke Kaldheim \u00e5 si noe til Adresseavisen om avstanden mellom klubbene."}
{"title": "D\u00e5rlig v\u00e6r i sikte \u2013 politiet innstilt p\u00e5 \u00e5 utsette leteaksjon i Tamokdalen", "text": "S\u00f8ndag formiddag gjorde politiet et nytt fors\u00f8k p\u00e5 \u00e5 gjenoppta s\u00f8ket etter de fire skituristene som trolig omkom i et sn\u00f8skred fra Bl\u00e5b\u00e6rfjellet. Et helikopter fra Forsvaret lettet og fl\u00f8y like over skredomr\u00e5det, men kunne ikke sette mannskapet p\u00e5 bakken fordi v\u00e6ret ble for d\u00e5rlig. Etter planen skal det gj\u00f8res en ny vurdering mandag, men v\u00e6rutsiktene ser ikke noe lysere ut da. Statsmeteorolog Rafael Escobar L\u00f8vdahl sier til NTB at det f\u00f8rst onsdag ser ut til \u00e5 bli ordentlig gunstige leteforhold. \u2013 Mandagen er nok vanskelig. Det er ventet kraftig vind og sn\u00f8byger, s\u00e5 det er utfordrende v\u00e6rforhold. Utover tirsdagen vil det bli noe bedre, men noe vind og byger vil fortsatt kunne by p\u00e5 problemer, sier han. \u2013 Den letteste dagen ser ut til \u00e5 bli onsdag. Allerede torsdag kommer det et nytt lavtrykk med \u00f8kende vind og \u00f8kende nedb\u00f8r, sier han videre."}
{"title": "Demokrater varsler rettslige skritt hvis Trump omg\u00e5r Kongressen", "text": "Hvis Trump erkl\u00e6rer unntakstilstand, kan han nemlig omg\u00e5 Kongressen, som hittil har nektet \u00e5 bevilge penger til prosjektet. Men demokraten Adam Smith, som leder forsvarskomiteen i Representantens hus, varsler at ethvert fors\u00f8k fra presidenten p\u00e5 \u00e5 bruke direktiver for \u00e5 f\u00e5 bygd muren, \u00e5penbart vil kunne bli utfordret i rettsapparatet. \u2013 Hvor er krisen? sier Smith i et intervju med TV-kanalen ABC News program This Week. Adam Schiff, som leder etterretningskomiteen, kaller Trumps trusler om unntakstilstand en \u00abnon-starter\u00bb. \u2013 Hvis Harry Truman ikke kunne nasjonalisere st\u00e5lindustrien da det var krig, har ikke denne presidenten makt til \u00e5 erkl\u00e6re unntakstilstand og bygge en mur til flere milliarder dollar p\u00e5 grensen, sier han til CNN."}
{"title": "Dette venter Kl\u00e6bo opp monsterbakken", "text": "VAL DI FIEMME: Fredrik Aukland, NRK-ekspert og tidligere trener til Dario Cologna, forventer at Johannes H\u00f8sflot Kl\u00e6bo kommer f\u00f8rst opp alpinbakken i Val di Fiemme i formiddag. Da blir 22-\u00e5ringen tidenes yngste vinner av Tour de Ski. Fredrik Varfjell / BILDBYR\u00c5N NORWAY \u2013 Det er s\u00e5nn at det er etappen som var i g\u00e5r som er den mest utslagsgivende i Tour de Ski. Vi har sett l\u00f8pere m\u00f8te veggen i monsterbakken, men jeg tror Johannes klarer dette, sier Aukland."}
{"title": "DIREKTE: Stang ut for de norske i Bischofshofen", "text": "S\u00f8ndag er det klart for siste renn i den tysk-\u00f8sterrikske hoppuka. P\u00e5 grunn av store sn\u00f8mengder l\u00f8rdag ble kvalifiseringen utsatt til tidlig ettermiddag s\u00f8ndag. Der var Robert Johansson best av de norske med sine 143 meter. Andreas Stjernen, som holder tredjeplassen sammenlagt, hoppet 130 meter under tunge forhold og var 15. beste. Ogs\u00e5 Halvor Egner Granerud, Robin Pedersen, Anders Fannemel og Daniel-Andr\u00e9 Tande er kvalifisert til rennet."}
{"title": "D\u00f8dsd\u00f8mt fange tok sitt eget liv", "text": "Scott Dozier skulle etter planen v\u00e6rt henrettet i juli i fjor med en omstridt medikamentblanding som aldri f\u00f8r er brukt til henrettelser. Fullbyrdelsen av d\u00f8dsstraffen ble utsatt etter at en dommer satte foten ned for bruken av ett av medikamentene i giftspr\u00f8yten. Dozier ble d\u00f8mt for \u00e5 ha drept og deretter partert en mann i 2002. Deler av liket ble funnet i en koffert i en s\u00f8ppelkasse i Las Vegas. 48-\u00e5ringen ble ogs\u00e5 d\u00f8mt for drap p\u00e5 en annen person, som ble funnet gravd ned i \u00f8rkenen i Arizona. Den siste henrettelsen i Nevada skjedde i 2006, ogs\u00e5 den med giftspr\u00f8yte. Mange delstater som baserer seg p\u00e5 denne henrettelsesmetoden, sliter med \u00e5 f\u00e5 tak i de n\u00f8dvendige ingrediensene. Flere produsenter har satt foten ned og nekter selge til myndigheter som bruker medikamentene til \u00e5 ta livet av mennesker."}
{"title": "Erdogan og Putin m\u00f8tes for \u00e5 diskutere USAs tilbaketrekning fra Syria", "text": "De to landene spiller sentrale roller i det krigsherjede landet. M\u00f8tet skal etter planen finne sted senere i januar, melder det statlige tyrkiske nyhetsbyr\u00e5et Anadolu s\u00f8ndag. Erdogan og Putin m\u00f8ttes forrige gang i begynnelsen av desember, p\u00e5 sidelinjen av G20-m\u00f8tet i Buenos Aires. Tyrkia st\u00f8tter oppr\u00f8rsgrupper i Syria, mens Russland, sammen med Iran, er viktige st\u00f8ttespillere for president Bashar al-Assads regime. Et av sp\u00f8rsm\u00e5lene knyttet til USAs tilbaketrekking fra Syria, er om Tyrkia vil ta over kampen mot ekstremistgruppen IS i landet. Deres hovedfokus har s\u00e5 langt v\u00e6rt \u00e5 bremse kurdiske gruppers innflytelse. Russlands og Tyrkias forsvars- og utenriksministre m\u00f8ttes i Moskva i slutten av desember for \u00e5 diskutere Syria-situasjonen. Tilbaketrekningen av USAs styrker blir hovedtema n\u00e5r USAs nasjonale sikkerhetsr\u00e5dgiver John Bolton reiser til Tyrkia tirsdag. Han er s\u00f8ndag i Israel, der han skal m\u00f8te statsminister Benjamin Netanyahu. Bolton har uttalt at tilbaketrekningen av USAs soldater forutsetter at IS bekjempes. Den hovedsakelig kurdiske SDF-militsen er sentrale i kampen mot ekstremistgruppen, og har v\u00e6rt USAs fremste allierte i landet. Den kurdiske milit\u00e6rlederen Redur Khalil sa l\u00f8rdag at en avtale mellom kurderne og Assad-regimet n\u00e5 er uunng\u00e5elig. Han ble kalt \u00abtyrann\u00bb og \u00abbarneslakter\u00bb. N\u00e5 er den syriske presidenten p\u00e5 vei inn i varmen igjen. Det hvite hus: Milit\u00e6r uttrekning fra Syria har startet"}
{"title": "Ett\u00e5ring fortsatt kritisk skadet i Bergen. Barnehagen setter inn ekstra bemanning.", "text": "Det er Bergens Avisen som melder det. En ett\u00e5ring ligger fremdeles kritisk skadet p\u00e5 Haukeland universitetssjukehus etter at barnet ble hengende fast i en barnevogn med stropp rundt halsen. Administrerende direkt\u00f8r Ove-Christian Fredriksen i Akasia sier at barnehagen hentet inn styrere fra andre barnehager allerede dagen etter ulykken \u2013 Utover i uken vil vi ha dem i bakh\u00e5nd i tilfelle de ansatte trenger en timeout eller pause. Det gj\u00f8r vi f\u00f8rst og fremst for \u00e5 sikre en god hverdag for de barna som kommer mandag. Det gir ogs\u00e5 en ekstra trygghet for personalet at kompetente mennesker kommer inn, sier Fredriksen. Han legger til at barnehagen har flere styrere i beredskap som kan tr\u00e5 til alt etter behovet til de \u00f8vrige ansatte. \u2013 Vi har jobbet godt med de ansatte gjennom helgen, og h\u00e5per det har hjulpet dem i den tragiske situasjonen vi er i, sier direkt\u00f8ren. Akasia-ledelsen har ogs\u00e5 v\u00e6rt i kontakt med familien til ett\u00e5ringen. \u2013 Tankene v\u00e5re g\u00e5r til de p\u00e5r\u00f8rende, og vi pr\u00f8ver \u00e5 bidra med det vi kan, sier Fredriksen."}
{"title": "Fire d\u00f8de i stormen Pabuk i Thailand", "text": "Pabuk, som n\u00e5 er nedgradert til et tropisk lavtrykk, har n\u00e5dd Andamanhavet p\u00e5 vestsiden av Thailand, opplyser talsmann, Phuwieng Prakhammintara i landets meteorologiske institutt, if\u00f8lge CNN. Den tropiske stormen kom inn fra Thailandbukta og traff flere \u00f8yer og provinsen p\u00e5 \u00f8stkysten s\u00f8r i landet. I provinsen Nakhon Si Thammarat d\u00f8de tre personer, og en fisker druknet da b\u00e5ten hans kantret i Pattani. Mange hadde s\u00f8kt tilflukt i h\u00f8yden f\u00f8r stormen n\u00e5dde land. Tr\u00e6r ble revet opp, kraftlinjer bl\u00e5ste ned, gater ble oversv\u00f8mt, og noen steder ble tak tatt av vinden, men Pabuk ser likevel ikke ut til \u00e5 ha f\u00f8rt til omfattende skader, slik mange hadde fryktet. Flere popul\u00e6re feriesteder, som Koh Samui og Koh Phangan i Thailandbukta og Phi Phi og Phuket i Andamanhavet, ble ber\u00f8rt av stormen, men ogs\u00e5 det i mindre grad enn antatt p\u00e5 forh\u00e5nd. L\u00f8rdag \u00e5pnet flyplassene p\u00e5 \u00f8stkysten igjen, og flere ferger begynte \u00e5 g\u00e5. Fergen mellom Koh Tao og Koh Samui var fortsatt innstilt p\u00e5 grunn av grov sj\u00f8. Det er sjelden tropiske stormer og tyfoner n\u00e5r land i Thailand. Sist det skjedde var i 1989."}
{"title": "Fotballtrener tiltalt for overgrep mot mindre\u00e5rige", "text": "Mannen, som er bosatt i Rogaland og som var den forn\u00e6rmedes fotballtrener, m\u00e5 m\u00f8te i J\u00e6ren tingrett 10. april tiltalt for \u00e5 ha utvist seksuelt krenkende adferd overfor barn under 16 \u00e5r og for \u00e5 ha misbrukt sin stilling eller tillitsforhold. Det skriver Rogalands Avis. If\u00f8lge tiltalen skal mannen ha mottatt seksualiserte bilder og filmer fra en av jentene han trente i fotball. Han skal ha f\u00e5tt jenta til \u00e5 utf\u00f8re seksuelle handlinger med seg selv og sende dette til ham via snapchat eller andre sosiale medier. Han skal ogs\u00e5 ha sendt lignende bilder av seg selv tilbake til den forn\u00e6rmede jenta. 27-\u00e5ringen m\u00e5 ogs\u00e5 svare for \u00e5 ha bef\u00f8lt den forn\u00e6rmede jenta i skrittet. Dette skal ha funnet sted i tidsrommet 2014 til 2015 og startet opp da forn\u00e6rmede var 14 \u00e5r. If\u00f8lge avisen skal mannen ogs\u00e5 i februar eller mars 2016 ha bef\u00f8lt en annen 15 \u00e5r gammel jente. Den tiltalte skal if\u00f8lge tiltalen ogs\u00e5 ha kj\u00f8pt sprit og rusbrus til denne jenta. Statsadvokat Birgitte Budal L\u00f8vlund har gjort det klart at p\u00e5talemyndigheten vil legge ned p\u00e5stand om at 27-\u00e5ringen frad\u00f8mmes retten til \u00e5 arbeide som trener og instrukt\u00f8r eller inneha andre roller i organiserte barne- og ungdomsaktiviteter p\u00e5 ubestemt tid. Strafferammen for seksuell omgang med barn under 16 \u00e5r er fengsel inntil seks \u00e5r. Mannens forsvarer, advokat Tor Inge Borgersen \u00f8nsker ikke \u00e5 kommentere saken p\u00e5 n\u00e5v\u00e6rende tidspunkt, skriver Stavanger Aftenblad."}
{"title": "Grunnloven b\u00f8r ikke senke terskelen for nye norske krigseventyr | Mads Anden\u00e6s og Rune Ottosen", "text": "Stortinget skal p\u00e5 ny\u00e5ret behandle Libya-utvalgets rapport. Den frikjenner Stoltenberg-regjeringens deltagelse i bombingen av Libya, men leverer argumenter for at Grunnloven ble brutt. Professorene Eirik Holm\u00f8yvik og Benedikte Moltumyr H\u00f8gberg skriver i en kronikk i Aftenposten 24. desember \u00abat Grunnloven b\u00f8r endres\u00bb. De foresl\u00e5r \u00abat de eldre grunnlovsparagrafene 25 og 26 b\u00f8r revideres p\u00e5 tre punkter, slik ogs\u00e5 Libya-rapporten legger opp til\u00bb. 3rd-party-bio Vi er ikke enige: Grunnloven er ikke problemet. Problemet er at norske styrker deltar i krigsoperasjoner i utlandet, i strid med Grunnloven og folkeretten. Dessverre gj\u00f8r ikke mediene jobben sin som vaktbikkje i disse sp\u00f8rsm\u00e5lene."}
{"title": "Her blir han dekorert for seieren mot diktaturet. N\u00e5 blir han p\u00e5 nytt fengslet i kampen for frihet.", "text": "WROCLAW, POLEN (Washington Post): I tidligere tider ville Wladyslaw Frasyniuk ha stukket av. Den dristige og respektl\u00f8se rampen i fagforbundet Solidaritet, Polens demokratibevegelse, levde p\u00e5 stadig flukt fra kommunistregimets sikkerhetstjeneste. Han var en oppr\u00f8rer som hoppet fra tog, r\u00f8mte over hustak og raste i vei p\u00e5 motorsykkel."}
{"title": "Hvordan f\u00e5 mest ut av trenings\u00f8kten? Dette er aktivitetene som forbrenner mest", "text": "\u2013 \u00c5 g\u00e5 og l\u00f8pe i motbakker er en fantastisk fin treningsform. Det er ogs\u00e5 sk\u00e5nsomt for kroppen, men for mange vil kanskje turen ned v\u00e6re problemet. Det sier professor ved fakultet for medisin og helsevitenskap ved NTNU i Trondheim, Jan Helgerud."}
{"title": "Hvordan miste etterm\u00e6let man fortjener som kunstner?", "text": "Anne-Cath. Vestlys b\u00f8ker selger fortsatt, og det er kommet nye Knerten- og Mormor-filmer. Allerede i 1990 var mer enn to millioner b\u00f8ker distribuert. Vestly ble ridder av 1. klasse av St. Olavs Orden og fikk \u00c6res-Brage, for \u00e5 nevne noe. Likevel \u2013 i fjor hentet Egners arvinger inn 5 \u2013 6 ganger st\u00f8rre royaltyinntekter. 3rd-party-bio Jeg har h\u00f8rt Anne-Cath. Vestly omtalt som gammeldags, kjedelig og \u00abingenting mot Astrid Lindgren\u00bb \u2013 hvis jeg i det hele tatt h\u00f8rer henne omtalt. S\u00e5nn kan vi ikke ha det. Ja, hun er stor, men hun skulle v\u00e6rt st\u00f8rre. Hvorfor er det ikke slik?"}
{"title": "I sin nye roman sp\u00f8r Mattias Edvardsson om vi har en morder i familien", "text": "Selv om noen later til \u00e5 tro det motsatte, er krim en fleksibel og mangfoldig sjanger som uanstrengt pendler mellom samfunnets makro- og mikroniv\u00e5. Snart er vi p\u00e5 innsiden av et maktfullt styrerom eller blant h\u00f8ytst\u00e5ende politiske beslutningstagere, snart befinner vi oss ved kj\u00f8kkenbordet i en helt vanlig familie, lik den svenske Mattias Edvardsson konsentrerer seg om. Hans utvalgte familie bor i universitetsbyen Lund, og best\u00e5r av presten Adam, advokaten Ulrika og ten\u00e5ringsdatteren Stella. Tilsynelatende en harmonisk liten middelklasse-enhet, men i kriminallitteraturen er det tilsynelatende gjerne innfallsporten til l\u00f8gner og fortielser om alskens ubehagelige forhold."}
{"title": "Ingrid Ryland kan bli Klepp-spiller", "text": "Aftenbladet: Det er J\u00e6rbladet som melder at Klepp jobber med \u00e5 forsterke stallen sin ytterligere og at det jobbes iherdig med \u00e5 hente den 29-\u00e5r gamle h\u00f8yrebacken. S\u00e5 langt i karrieren st\u00e5r hun oppf\u00f8rt med 25 A-landskamper for Norge, og hun har stort h\u00e5p om \u00e5 komme med i troppen til VM i Frankrike til sommeren."}
{"title": "Katastrofeturismen blomstrer: N\u00e5 er Tsjernobyl blitt god butikk", "text": "Vi som har levd f\u00f8rti \u00e5r eller mer, husker nyhetsoppslagene fra den sene aprildagen i 1986; \u00abEksplosjon ved atomkraftverk i Sovjetunionen. Store mengder radioaktivt avfall spres med vinden!\u00bb Det bl\u00e5ste nordover den dagen. Vinden tok med seg atomnedfallet over det nordlige Ukraina, videre til Hviterussland og Polen, og helt opp til Skandinavia. Det ble m\u00e5lt radioaktivt nedb\u00f8r p\u00e5 gatene i Stockholm, og norske sauer fikk i seg giftig nedfall p\u00e5 beite i fjellet."}
{"title": "Kl\u00e6bo slet seg til Tour de Ski-seier p\u00e5 f\u00f8rste fors\u00f8k: \u2013 Setter det veldig h\u00f8yt", "text": "22-\u00e5ringen gikk ut med 1.20 minutter ned til annenmann Sergej Ustjugov i s\u00f8ndagens avslutning opp slal\u00e5mbakken Alpe Cermis, men i m\u00e5l var forspranget nesten borte. Kl\u00e6bo kunne likevel feire seier. \u2013 Jeg er sliten. Jeg kjente det var skikkelig tungt. Det var t\u00f8ft n\u00e5r jeg h\u00f8rte at han tok inn og tok inn, sa Kl\u00e6bo til NRK. \u2013 Jeg pr\u00f8vde \u00e5 holde jevnt tempo, s\u00e5 jeg hadde noe \u00e5 komme med om han tok meg igjen. Men jeg kjente at jeg var stiv, s\u00e5 det var bra han holdt seg bak. Heldigvis holdt jeg unna. Det var deilig, fortsatte han. Kl\u00e6bo \u00f8kte med noen sekunder i starten av letterrenget, men Ustjugov s\u00f8rget for at det var status quo i \u00e5pningen av bakken."}
{"title": "Kort sagt, mandag 7. januar", "text": "Det er frykt for d\u00f8delig sykdom og tro p\u00e5 at tidlig diagnose er livsforlengende som gj\u00f8r at pasienter tester seg. \u00d8yvind Modalsli mener vi skremmer pasienter fra dette. For \u00e5 kunne ta kloke valg m\u00e5 pasientene ogs\u00e5 kjenne mulige fordeler. Vitenskapelige studier av PSA- testing viser dessverre ingen reduksjon i total d\u00f8delighet. S\u00e5 lenge Modalsli holder tilbake at hans praksis ikke er livsforlengende, er det han som skremmer pasienter til \u00e5 teste seg. 3rd-party-bio F\u00f8rst benektet Modalsli d\u00f8dsfall etter prostatabiopsi. S\u00e5 finner han at d\u00f8deligheten ved Oslo universitetssykehus (OUS) likevel samsvarer med v\u00e5re tall. Det betyr at en nordmann d\u00f8r nesten hver m\u00e5ned. Antallet innleggelser p\u00e5 grunn av blodforgiftning er like alvorlig. Data fra OUS viser mangedobling av alvorlige komplikasjoner. Manglende kvalitetskontroll gir reell grunn til frykt. N\u00e5r vi har en ren biopsimetode som kanskje ikke krever forebyggende antibiotika, og en uren metode som krever bredspektrede antibiotika, m\u00e5 valget bli den rene metoden. Antibiotikaresistens er en stor trussel mot moderne kreftbehandling. V\u00e5r f\u00f8rste vitenskapelige artikkel basert p\u00e5 NPRs tall er allerede skrevet i samarbeid med forskere fra flere land. Tallenes alvor gj\u00f8r oss etisk forpliktet til ogs\u00e5 \u00e5 informere pasientene. Truls E. Bjerklund Johansen, overlege og professor i urologi"}
{"title": "Kvinne i \u00abkoma\u00bb f\u00f8dte \u2013 politiet etterforsker", "text": "Kvinnen har v\u00e6rt i en s\u00e5kalt vegetativ tilstand, der hun er v\u00e5ken, men ikke selvbevisst, siden hun nesten druknet for mange \u00e5r siden, skriver Washington Post. Hun var avhengig av pleie d\u00f8gnet rundt, og forundringen var derfor stor da hun fikk f\u00f8dselsrier i romjulen."}
{"title": "Kvinner i Saudi-Arabia varsles om skilsmisse med SMS", "text": "Fra i dag er domstolene i Saudi-Arabia forpliktet \u00e5 melde fra til kvinner om at mannen har tatt ut skilsmisse, skriver BBC. Kvinnelige advokater i landet h\u00e5per det nye reglementet skal hindre at menn skiller seg fra sine koner uten \u00e5 gi beskjed om dette, og at kvinners rettigheter dermed bedre ivaretas. \u2013 Reglene sikrer kvinners rett til bidrag ved skilsmisse, og at fullmakter utstedt f\u00f8r skilsmissen ikke kan misbrukes, sier advokat Nisreen al-Ghamdi til Bloomberg. Hassan Ammar / AP Den nye loven skal v\u00e6re et ledd i kronprins Mohammed bin Salmans (MBS) \u00f8konomiske og sosiale reformer. I fjor tillot han blant annet kvinner \u00e5 kj\u00f8re bil, g\u00e5 p\u00e5 fotballkamper og jobbe i tradisjonelle mannsyrker. Men kvinners rettigheter i Saudi-Arabia er fortsatt sv\u00e6rt begrenset. Og MBS fikk kritikk for \u00e5 v\u00e6re dobbeltmoralsk da kvinner som hadde aksjonert for retten til \u00e5 kj\u00f8re bil ble arrestert to uker f\u00f8r forbudet ble opphevet. Kvinnene ville bare kj\u00f8re bil. De som kjempet for retten til \u00e5 kj\u00f8re, ble kastet i fengsel og torturert. Saudi-Arabia sliter med omd\u00f8mmet. N\u00e5 kan en kvinnelig aktivist for f\u00f8rste gang bli henrettet."}
{"title": "Lese- og lyttetips: David Bowie", "text": "Med utgangspunkt i \u00abpubforedrag\u00bb han har holdt f\u00f8r, skriver Torgrim Eggen om sine musikalske helter Roxy Music, David Bowie og Kraftwerk. Tre artister fra 1970-tallet som p\u00e5 ulik m\u00e5te endret musikken, og som har klare tangeringspunkter. Det gir mye underholdning. Spesielt kapitlet om Bowies \u00e5r i Berlin p\u00e5 slutten av 70-tallet er spekket med info. Om hvem, hva, hvorfor og hvordan Bowie og hans musikalske partnere direkte bestemte seg for \u00e5 gj\u00f8re noe annerledes."}
{"title": "Manchester City lekte seg videre i FA-cupen", "text": "MANCHESTER CITY - ROTHERHAM UNITED 7 \u2013 0 Med en knusende 7-0-seier over Rotherham p\u00e5 hjemmebane er Manchester City klar for FA-cupens 4. runde. Etter en tung periode, med tre tap p\u00e5 fire kamper i ligaen, virker den regjerende seriemesteren \u00e5 v\u00e6re tilbake i storform. Torsdag vant de lysebl\u00e5 gigantoppgj\u00f8ret mot Liverpool. S\u00f8ndag gjorde de som de ville mot Rotherham, som til daglig spiller p\u00e5 nest \u00f8verste niv\u00e5. Manchester City spilte glimrende offensiv fotball, og vant til slutt hele 7-0."}
{"title": "Mann brakk begge beina i paragliderulykke ved Sundvollen", "text": "N\u00f8detatene rykket ut etter melding om et paragliderulykke ved Sundvollen i Hole kommune i Buskerud. Mannen, som er i 40-\u00e5rene, traff bakken i h\u00f8y hastighet og brakk begge beina, melder politiet i S\u00f8r\u00f8st p\u00e5 Twitter. Han er n\u00e5 fraktet med luftambulanse til Ullev\u00e5l sykehus. Mannen skal ha v\u00e6rt ved bevissthet hele tiden."}
{"title": "Mann p\u00e5grepet for knivtrusler p\u00e5 fest i Stavanger", "text": "V\u00e6pnet politi rykket ut etter melding om knivtrusler p\u00e5 en adresse i byen klokken 22.11 l\u00f8rdag. Kun ti minutter senere fikk de kontroll p\u00e5 b\u00e5de mistenkte og forn\u00e6rmede. \u2013 Mannen som ble p\u00e5grepet, truet festdeltakere med kniv etter \u00e5 ha sett seg lei av h\u00f8ylytt festing. Denne kniven ble ikke brukt, men en mann i begynnelsen av 20-\u00e5rene som fors\u00f8kte \u00e5 stanse ham, ble sl\u00e5tt med en annen gjenstand, sier operasjonsleder Olaug Bj\u00f8rnsen i S\u00f8rvest politidistrikt til NTB. Mannen ble p\u00e5grepet uten dramatikk. Ingen ble alvorlig skadd i tumultene etter knivtrusselen. Politiet avsluttet festen p\u00e5 stedet."}
{"title": "Mann p\u00e5grepet for partnervold i Troms", "text": "Mannen i 50-\u00e5rene i Storslett i Troms skal ha ut\u00f8vd vold mot samboeren sin natt til s\u00f8ndag. Han er ogs\u00e5 anmeldt for forulemping av offentlig tjenesteperson. Hans samboer, som ble avh\u00f8rt p\u00e5 stedet, er ikke skadd. Samme natt fikk Finnmark politidistrikt melding om vold i n\u00e6re relasjoner i en bygd i Finnmark. En kvinne i 70-\u00e5rene er kj\u00f8rt til helsesjekk. Politiet oppretter en sak p\u00e5 forholdet."}
{"title": "Mann siktet etter escape room-brann i Polen", "text": "Den siktede 28-\u00e5ringen er anklaget for \u00abmed hensikt \u00e5 ha skapt brannfare i escape room-anlegget og for utilsiktet \u00e5 ha for\u00e5rsaket flere personers d\u00f8d i en brann\u00bb, sier talsmann Ryszard Gasiorowski hos p\u00e5talemyndigheten i Koszalin til det polske nyhetsbyr\u00e5et PAP. Mannen har if\u00f8lge Gasiorowski oversett behovet for fluktruter som kunne ha reddet de fem jentene da brannen br\u00f8t ut. Mannens forsvarer sier han er knust etter brannen, og at han har kondolert jentenes familier. Han avviser samtidig anklagene som n\u00e5 rettes mot ham. Stenger anlegg Fem ten\u00e5ringsjenter omkom i brannen i Koszalin i Polen fredag. Jentene deltok i en bursdagsfeiring, men ble rammet av en brann som trolig skyldtes en gasslekkasje i varmeanlegget. De d\u00f8de trolig av kullosforgiftning og ble funnet omkommet etter at brannen var slukket. Etter tragedien er over 200 av Polens totalt 1.100 anlegg med escape rooms unders\u00f8kt av myndighetene. 13 av dem er blitt stengt. Sikkerhetsmangler ligger bak p\u00e5leggene om stenging, if\u00f8lge polsk politi og polske brannmannskaper. De ber publikum melde fra hvis de oppdager slike mangler. De omkomne ungdommene ble hedret i en katolsk messe i Koszalin-katedralen, og biskop Edward Dajczak identifiserte jentene som Julia, Amelia, Gosia, Karolina og Wiktoria. Popul\u00e6rt i Norge Escape room er blitt en popul\u00e6r attraksjon mange steder. Aktiviteten g\u00e5r ut p\u00e5 at spillerne er innel\u00e5st i et rom og har en tidsfrist p\u00e5 \u00e5 finne l\u00f8sninger p\u00e5 en rekke problemer og g\u00e5ter for \u00e5 finne veien ut. Escape rooms er ogs\u00e5 popul\u00e6rt i Norge, hvor det totalt finnes 69 slike anlegg. \u2013 Vi har et tillitsbasert system i Norge. Det betyr at det er eieren som er ansvarlig for sikkerheten, og som kan stilles til ansvar hvis noe skjer, sier administrerende direkt\u00f8r Rolf S\u00f8torp i Norsk brannvernforening til NRK. Adventure Rooms i Oslo, som driver med escape rooms i Norge, understreker at selskapet tar brannsikkerhet sv\u00e6rt alvorlig, forklarer daglig leder Hogne Kavlie til kanalen. Spillerne er under konstant overv\u00e5king mens spillet p\u00e5g\u00e5r, og de har mulighet til \u00e5 kommunisere med en person som f\u00f8lger med p\u00e5 skjermene."}
{"title": "Mener H\u00e5vard Lorentzen burde blitt k\u00e5ret til \u00e5rets mannlige ut\u00f8ver", "text": "L\u00f8rdag gikk idrettsgallaen av stabelen i Stavanger. Tolv priser ble delt ut, men ikke alle er enige med juryen. Jarle Pedersen, tidligere landslagstrener i sk\u00f8yter og far til Sverre Lunde Pedersen, mener at H\u00e5vard Holmefjord Lorentzen burde vunnet en pris. \u00abH\u00e5vard Lorentzen vant OL, VM og WC i samme sesong. Men det var ikke godt nok til \u00e5 vinne noen pris p\u00e5 Idrettsgallaen. Hva mer kan man vinne? Hvem andre vant like mye?\u00bb skrev Pedersen p\u00e5 Twitter."}
{"title": "N\u00e5 kommer sn\u00f8en og skif\u00f8ret", "text": "Statsmeteorolog Rafael Escobar L\u00f8vdahl har tenkt seg p\u00e5 skitur p\u00e5 tirsdag. For n\u00e5 er det h\u00e5p om betraktelig bedre forhold i Marka. \u2013 Et lavtrykk er p\u00e5 vei inn fra vest. Det har med seg nedb\u00f8r, sier L\u00f8vdahl."}
{"title": "N\u00e5r personvern truer folkehelsen | 32 forskere ved Oslo universitetssykehus", "text": "Se navnene p\u00e5 alle de 32 forskerne nederst i artikkelen. Under tittelen \u00abD\u00f8delig personvern\u00bb 19.12 beskriver hjertelege Torkel Steen en situasjon som mange ansatte p\u00e5 Oslo universitetssykehus (OUS) kjenner seg godt igjen i. Personer uten juridisk eller helsefaglig bakgrunn tolker kompliserte personvernregler og lager retningslinjer som i praksis kriminaliserer ikke bare klinisk medisin, men ogs\u00e5 lovp\u00e5lagt forskning. Vi har sagt ifra internt i mange \u00e5r uten at noe har skjedd. N\u00e5 finner vi det riktig \u00e5 g\u00e5 ut offentlig. 3rd-party-bio"}
{"title": "Norske sikher ber Solberg om unntak fra passkrav", "text": "I anledning Solbergs tur til India, har blant andre bystyrerepresentant Prableen Kaur (Ap) i Oslo skrevet brev med anmodning om unntak fra passforskriftens krav for turbanb\u00e6rende sikher. \u2013 Sikhene i Norge er stolte og glade for at du skal reise til India, og for at din regjering har utarbeidet en egen strategi for samarbeidet mellom India og Norge, heter det i brevet. Les Kaurs og Sumeet Singhs kronikk i dagens Aftenposten: Turbanb\u00e6rende sikher fratas retten til \u00e5 f\u00e5 utstedt pass. \u2013 Det er likevel en utfordring vi m\u00e5 ta opp med deg, og det er at norske sikher med turban nektes pass. Kravet om \u00e5 vise \u00f8rene p\u00e5 passfoto ble innf\u00f8rt gjennom passforskriften i 2014, uten at den f\u00f8rst var sendt p\u00e5 h\u00f8ring, skriver de norske sikhene. Turbanen er et tradisjonelt hodeplagg for sikher. Plagget er obligatorisk for mannlige sikher, men er valgfritt for kvinner. \u2013 Vi \u00f8nsker mest av alt at denne saken kan l\u00f8ses gjennom samtale og dialog \u2013 ikke gjennom rettsapparatet \u2013 og h\u00e5per du kan se p\u00e5 denne saken, st\u00e5r det i brevet. Mens regjeringsforhandlingene p\u00e5g\u00e5r, drar Solberg til India for \u00e5 m\u00f8te regjeringssjefen i verdens st\u00f8rste demokrati, statsminister Narendra Modi. Det blir det f\u00f8rste offisielle norske statsministerbes\u00f8ket til India siden 2001."}
{"title": "Notert: Du kan ingenting!", "text": "Dine egne evner og kunnskap er begrenset. Jo f\u00f8r du innser det, desto bedre er det for deg selv og verden rundt deg. Nedsablingen av Aksel Sandemoses viden kjente jantelov har p\u00e5g\u00e5tt i \u00e5rtier. Men fra \u00e5 ha v\u00e6rt et berettiget slag for de sm\u00e5 og undertrykte kom plutselig angrepene p\u00e5 janteloven som forsvar mot enhver form for konstruktiv kritikk."}
{"title": "Ny intervjubok: En fin n\u00e6r-Bowie-opplevelse", "text": "\u00abIkke still meg det sp\u00f8rsm\u00e5let. Jeg kan ikke fatte at du stilte meg det sp\u00f8rsm\u00e5let. Er du helt sikker p\u00e5 at du faktisk stilte meg det sp\u00f8rsm\u00e5let?\u00bb NRK-profil Vera Kvaals sm\u00e5tt legendariske intervju med David Bowie i M\u00fcnchen i 1990 har ligget ute p\u00e5 nettet i flere \u00e5r, men gjengis n\u00e5 transkribert som en \u00abeksklusiv\u00bb del av denne nye boken. Det siste intervjuet og andre samtaler er en omredigert oversettelse av boken som kom ut internasjonalt i 2016."}
{"title": "Ordet \u00abneger\u00bb gir meg en stor knute i magen", "text": "Hver dag h\u00f8rer jeg mange stygge ord. \u00abFuck\u00bb, \u00abj\u00e6vlig\u00bb og \u00abbitch\u00bb blir mye brukt. Jeg pleier ikke \u00e5 reagere p\u00e5 dem, men det er et ord jeg reagerer sterkt p\u00e5, og det er n-ordet. 3rd-party-bio N\u00e5r jeg h\u00f8rer \u00abneger\u00bb, \u00abnigger\u00bb og \u00abnigga\u00bb komme ut av munnen til en person som ikke er svart, f\u00e5r jeg en stor knute i magen, blir sint, og det p\u00e5virker alle rundt meg. Som den eneste svarte personen i klassen min f\u00f8ler jeg meg litt alene, for hvis jeg h\u00f8rer folk si n-ordet, er det bare jeg som konfronterer dem."}
{"title": "\u00d8stberg med etterlengtet Tour de Ski-seier: \u2013 Ufattelig deilig", "text": "VAL DI FIEMME/OSLO: \u00d8stberg har g\u00e5tt ut f\u00f8rst to ganger p\u00e5 sisteetappen i Tour de Ski tidligere uten \u00e5 lykkes, men forutsetningene hadde aldri v\u00e6rt bedre enn denne gangen. \u2013 Jeg har det veldig, veldig bra. Jeg vet ikke om jeg klarer \u00e5 ta det innover meg. Det var s\u00e5 ufattelige deilig. Jeg er veldig, veldig forn\u00f8yd, sa \u00d8stberg til NRK. \u2013 Dette betyr veldig mye. Det ligger s\u00e5 mye bak. Det er et helt st\u00f8tteapparat og alle som har hjulpet meg p\u00e5 veien hit. Dette er en stor dag, fortsatte hun. Det st\u00f8rste norske h\u00e5pet startet 53,4 sekunder foran Natalja Neprjajeva p\u00e5 siste etappe. 28-\u00e5ringen \u00f8kte ledelsen med et par sekunder etter fire passerte kilometer i det flate terrenget, og hadde 1.16 minutter til Neprjajeva da hun m\u00f8tte motbakken."}
{"title": "Person siktet etter husbrann i Finnmark", "text": "\u2013 Vi har en person som er siktet for \u00e5 ha tent p\u00e5 huset og som sitter i avh\u00f8r, sier operasjonsleder Jan Arne Pettersen til NTB. Han sier det er uklare eiendomsforhold knyttet til huset som brant ned. Politiet fikk melding om hendelsen klokken 6.36 s\u00f8ndag. F\u00f8rst ved 10.30-tiden var flammene slokket. Da var huset helt nedbrent og restene m\u00e5tte rives. Huset l\u00e5 rett p\u00e5 oversiden av havna i Kj\u00f8llefjord og skal etter opplysninger fra naboene v\u00e6re ubebodd. Det kan likevel ha v\u00e6rt personer som har hatt tilhold der, opplyser politiet i Finnmark tidlig s\u00f8ndag morgen. Alle de andre husene med til sammen tolv beboere i samme gate m\u00e5tte evakueres som f\u00f8lge av brannen. Det bl\u00e5ste stiv kuling i omr\u00e5det s\u00f8ndag morgen og gnistene fra det overtente huset f\u00f8rte til omfattende spredningsfare for b\u00e5de boliger og biler i n\u00e6rheten. De evakuerte fikk vende tilbake til hjemmene sine etter at brannen var slokket."}
{"title": "Real Madrid p\u00e5 femteplass etter surt hjemmetap", "text": "REAL MADRID - REAL SOCIEDAD 0 \u2013 2 Real Madrid har f\u00e5tt en f\u00e6l start p\u00e5 2019. S\u00f8ndag ble det 0-2 hjemme mot Real Sociedad, og senere p\u00e5 kvelden utnyttet Barcelona tapet med seier over Getafe. Dermed avsluttet Real Madrid \u00e5rets f\u00f8rste uke med \u00e5 falle ned til 5.-plass og ligge hele ti poeng bak erkefienden i La Liga. Barcelona tok derimot sin femte strake seier og skaffet seg en fem poengs luke til toer Atl\u00e9tico Madrid. Etter torsdagens 2-2-kamp mot bunnlaget Villarreal trengte Real Madrid tre poeng, men fikk en verst tenkelig start da Real Sociedad fikk straffespark allerede etter to minutter. William Jos\u00e9 var sikker fra elleve meter og sendte gjestene til himmels. Hovedstadsklubben presset hardt i jakten p\u00e5 en utligning, men bortelaget holdt unna. Oppgaven ble vanskeligere da Lucas V\u00e1zquez fikk sitt annet gule kort etter timen spilt."}
{"title": "Savnet Skofterud-markering p\u00e5 Idrettsgallaen: \u2013 Hun fortjente en sekvens", "text": "29. juli 2018 ble den mange\u00e5rige langrennsl\u00f8peren Vibeke Skofterud funnet d\u00f8d. Ulykken skjedde da hun krasjet inn i en holme i skj\u00e6rg\u00e5rden utenfor Arendal med en vannscooter. Dr\u00f8ye fem m\u00e5neder senere hadde idretts-Norge sin tradisjonsrike galla hvor Ingebrigtsen-familien og Marit Bj\u00f8rgen h\u00e5vet inn flere priser. Men mens de aktive ut\u00f8verne ble hyllet, var det ikke prioritert en markering for Skofterud l\u00f8rdag. Blant dem som reagerte var VG-journalist Knut Espen Svegaarden. \u00abBeklager at jeg er kritisk midt i all jublingen: Vi kan ikke glemme en av de st\u00f8rste MENNESKENE, Vibeke Skofterud. Vi kan bare ikke det. Hun fortjente en sekvens midt i showet, minst \u00e9n. Hvem hadde regien her, NRK?\u00bb, skrev Svegaarden p\u00e5 Twitter. Beklager at jeg er kritisk midt i all jublingen: Vi kan ikke glemme en av de st\u00f8rste MENNESKENE, Vibeke Skofterud. Vi kan bare ikke det. Hun fortjente en sekvens midt i showet, minst \u00e9n. Hvem hadde regien her, NRK? \u2014 Svea (@VGSvea) January 5, 2019 Pedersen, Terje / NTB scanpix Han fikk stor st\u00f8tte, blant annet av Eurosports Jonas Bergh-Johnsen. Skofterud jobbet sammen med Bergh-Johnsen som langrennsekspert under OL i S\u00f8r-Korea i 2018. \u00abSavnet Skofterud, jeg. Ellers prikkfrie priser.\u00bb, skrev Johnsen p\u00e5 Twitter. Torbj\u00f8rn Sarre-Jensen, prosjektleder for Idrettsgallaen p\u00e5 NRK, sier i en SMS at det ble vurdert om Skofterud skulle f\u00e5 en egen markering, men at de landet p\u00e5 \u00e5 ikke gjennomf\u00f8re det. \u2013 Vi kan forst\u00e5 \u00f8nsket om \u00e5 minnes Vibeke Skofterud, som uten tvil var en stor idrettsut\u00f8ver da hun var aktiv. Det har v\u00e6rt diskutert og grundig vurdert, men vi besluttet likevel \u00e5 ikke gj\u00f8re noe redaksjonelt p\u00e5 det, skriver Sarre-Jensen. Gr\u00f8tt, Vegard Wivestad / NTB scanpix D\u00f8de idrettsut\u00f8vere har blitt hyllet under Idrettsgallaen tidligere. Sv\u00f8mmeren Alexander Dale Oen d\u00f8de av hjertestans under en landslagssamling i USA i 2012. Under Idrettsgallen \u00e5ret etter ble han hedret med prisen som \u00e5rets forbilde. Det var broren Robin Dale Oen som tok imot prisen som hans vegne. Skofterud tok ett OL- og to VM-gull i stafett i sin karriere som langrennsl\u00f8per. Hun vant ogs\u00e5 stayerkonkurransen Vasaloppet \u00e9n gang. Hun har ogs\u00e5 v\u00e6rt et kjent fjes under Idrettsgallaen."}
{"title": "Slind skal bruke premiepenger p\u00e5 snaps", "text": "VAL DI FIEMME/OSLO: Kari \u00d8yre Slind har m\u00e5ttet jobbe for plasseringene under Tour de Ski, men fikk betalt i form av en niendeplass i sammendraget etter s\u00f8ndagens monsteretappe. \u2013 Jeg er veldig forn\u00f8yd med \u00e5 komme p\u00e5 niendeplass, men dette er, og kommer til \u00e5 bli, noe av det verste jeg har gjort i livet mitt. Dette var j\u00e6vlig, sa Slind. Slind kom i m\u00e5l 9.30,5 minutter etter sammenlagtvinner Ingvild Flugstad \u00d8stberg. Med topp-ti-plasseringen f\u00e5r ogs\u00e5 Slind utbetalt 50.000 kroner. Det kommer godt med for satsingen. \u2013 Det er litt digg \u00e5 f\u00e5 betalt. Jeg var i kjelleren f\u00f8r l\u00f8pet i g\u00e5r, og m\u00e5tte grave en kjeller i kjelleren. Det var ikke noe bedre i dag, s\u00e5 det var greit \u00e5 f\u00e5 betalt for det, sa Slind. \u2013 Pengene kommer godt med. Man tjener ikke bra p\u00e5 \u00e5 v\u00e6re nest best i Norge. Det er de beste som tjener bra. 50.000 kroner er gull verdt \u00e5 ta med videre i livet, fortsatte hun. Men noen kroner skal hun bruke p\u00e5 \u00e5 feire for seg selv at hun kom gjennom blodslitet. \u2013 Jeg tror det blir rolig, men jeg skal ta en liten snaps for \u00e5 feire m\u00e5lgang og syv harde dager. Man trenger noe som biter i kveld, sa en tydelig sliten Slind. Det var kun fire norske kvinnel\u00f8pere som fullf\u00f8rte Tour de Ski. Det var sammenlagtvinner \u00d8stberg, Heidi Weng, Slind og Tiril Udnes Weng."}
{"title": "Solskj\u00e6r-grepet som fikk Old Trafford til \u00e5 juble", "text": "Manchester United - Reading 2 \u2013 0 OLD TRAFFORD: Nordmannens femte strake seier som sjef for Manchester United ble aldri en klassiker. Til det var ni utskiftninger i startoppstillingen for mange og motstanderen fra bunnen av niv\u00e5 to i engelsk fotball for d\u00e5rlig. Stemningen p\u00e5 Old Trafford var likevel god, mye takket v\u00e6re at mange av de mest lydh\u00f8re supporterne var samlet i svingen som vanligvis er tilholdsstedet for bortesupporterne. De sang seg gjennom det tidvis traurige cupoppgj\u00f8ret p\u00e5 imponerende vis. Den som fikk stadion til \u00e5 bryte ut i mest jubel, hvis man ser bort ifra de to m\u00e5lene, var en 19-\u00e5rig debutant. Solskj\u00e6r ga Tahith Chong en snau halvtime foran over 70.000 tilskuere. \u2013 N\u00e5r du er s\u00e5 ung, s\u00e5 styrer du ikke kampen i debuten din. Men han fikk sine f\u00f8rste minutter og fikk publikum i gang. Han viste glimt av hva han kan gj\u00f8re, sa Solskj\u00e6r etter kampen om nederlenderen. Han mente Chong hadde to-tre veldig gode involveringer. \u2013 Kampen var ikke vunnet da han kom inn, det var 2 \u2013 0 og han m\u00e5tte ut og prestere. Det var ikke 4 \u2013 0 og en fest. Han gjorde det bra ogs\u00e5 defensivt, jeg tror han vil huske det lenge, sa manageren. Slik var kampen: Den svindyre superduoen sikret Solskj\u00e6rs femte strake seier Phil Noble, Reuters"}
{"title": "Stabssjefen i Pentagon slutter", "text": "\u2013 Etter to \u00e5r i Pentagon har jeg besluttet at tiden er inne for \u00e5 vende tilbake til privat sektor, sier Kevin Sweeney, som har v\u00e6rt stabssjef i departementet siden 2017. Den pensjonerte kontreadmiralen kom til departementet fra en direkt\u00f8rjobb i et helseteknologiselskap. \u2013 Det har v\u00e6rt en \u00e6re \u00e5 tjenestegj\u00f8re sammen med mennene og kvinnen i forsvarsdepartementet, sier Sweeney i en uttalelse. Han har ikke kommet med noen n\u00e6rmere opplysninger om hvorfor han slutter n\u00e5. Sweeneys oppsigelse kommer bare et par uker etter at forsvarsminister Jim Mattis trakk seg i protest mot president Trump svarslede tilbaketrekking av amerikanske styrker i Syria. Mattis skulle etter planen g\u00e5 av i februar, men ble raskt byttet ut etter \u00e5 ha skrevet et oppsigelsesbrev der han kom med krass kritikk av presidenten."}
{"title": "Stor sn\u00f8skredfare p\u00e5 Svalbard", "text": "Skredvarslingen melder s\u00f8ndag kveld om stor fare for sn\u00f8skred i den s\u00f8rlige delen av Svalbard, mens den er betydelig i den delen der Longyearbyen ligger. www.varsom.no melder om faregrad 4 \u2013 stor sn\u00f8skredfare \u2013 for Svalbard s\u00f8r mandag 7. januar. \u00abKraftig vind\u00f8kning og mye nedb\u00f8r vil f\u00f8re til stor vindtransport av sn\u00f8 inn i leheng. Naturlig utl\u00f8ste skred forventes. Unng\u00e5 alt skredterreng\u00bb, lyder varslet for mandag fra varsom.no."}
{"title": "Stranden er blitt et Instagram-fenomen, og drukner i bes\u00f8kende. N\u00e5 tvinger politiet turister bort.", "text": "Det finnes en rekke strandparadis \u00e5 velge mellom rundt om p\u00e5 kloden, men mange hevder ingen kan skilte med hvitere sand enn den i Jervis Bay. Idyllen er blitt et instagram-fenomen, og i h\u00f8ysesongen kommer opptil 5000 turister daglig til stranden med bil. Parkeringsplassen har kapasitet til 400. N\u00e5 har de lokale myndighetene satt bremsene p\u00e5, og trafikkpolitiet tvinges til \u00e5 omdirigere trafikken for ikke \u00e5 drukne i biler, skriver Guardian. \u2013 Vi er et sosiale medier-fenomen, og alle \u00f8nsker \u00e5 komme for \u00e5 se den hvite sanden p\u00e5 Hyams Beach. Den er elsket \u2013 elsket til d\u00f8de, sier Louis Sparkes, medlem av \u00abBeach Villagers Association,\u00bb landsbybeboernes interesseorganisasjon. Han viser til de tusenvis av #HyamsBeach-bilder p\u00e5 Instagram som deles daglig. View this post on Instagram The biggest adventure you can ever take is to live the life of your dreams. . . #visitshoalhaven #southcoastnsw #hyamsbeach #sunrise #visitnsw #seeaustralia #exploringaustralia #takemetoaustralia #exploreaustralia #dji #captureperfection #dronegear #uniladadventure #voyaged #lensbible #artofvisuals #artofdestinations #beautifuldestinations #heatercentral #dronephotography #visualsofearth #fromwhereidrone #droneoftheday #dronepals #dronestagram #gramslayers #moodygrams #stayandwander #drone #whpjoyful A post shared by Josh Burkinshaw (@josh_burkinshaw) on Dec 16, 2018 at 1:09am PST"}
{"title": "Sykkeltalentet trener p\u00e5 badet foran sesongen: \u2013 Det er fryktelig", "text": "\u2013 \u00d8ktene inne p\u00e5 badet er noen av de aller verste. S\u00e6rlig den siste halvtimen gj\u00f8r det vondt i kroppen. Kristoffer Halvorsen er p\u00e5 oppl\u00f8pet i en s\u00e5 langt prikkfri oppkj\u00f8ring til sesongen. Det er s\u00e5 vidt vi har bikket januar, men likevel finpusser Team Sky-proffen allerede formen til fire ritt \u2013 og tilsammen 12 etapper \u2013 i Australia n\u00e5 i januar. Varmen som m\u00f8ter dem p\u00e5 andre siden av jordkloden forklarer hvorfor han har skrudd opp golvvarmen p\u00e5 maks \u2013 og i tillegg satt inn to ekstra ovner \u2013 p\u00e5 foreldrenes bad p\u00e5 Gimlekollen."}
{"title": "Takk til gubbeveldet! | Birgit Skj\u00e6ret", "text": "Det som skaper de store overskriftene i dagens debatt, er enkelte menns oppf\u00f8rsel mot kvinner som kj\u00f8nnsobjekt. N\u00e5 sist er det \u00abgubbeveldet\u00bb i fagbevegelsen som skal til pers. If\u00f8lge omtalen av boken Takk for dansen, kvinneblikk p\u00e5 LO, beskrives forbundet som en mannsbastion preget av fyll og sextrakassering. 3rd-party-bio Men trenger vi virkelig mer av denne kj\u00f8nnskrigen n\u00e5?"}
{"title": "Teknotrendene for 2019: Brettbar mobil, flere elbiler med lang rekkevidde og enda flere assistenter", "text": "2019 startet med at Apple for f\u00f8rste gang p\u00e5 \u00e5revis varslet markedet om vesentlig d\u00e5rligere resultater enn antatt. Mobilmarkedet er mettet og handelskonflikten mellom USA og Kina skaper problemer. Nyheten f\u00f8yer seg inn i et m\u00f8nster av fallende b\u00f8rskurser for bjellesauene i FAANG (Facebook, Amazon, Apple, Netflix, Google). Etter \u00e5revis med vill vekst, har disse selskapene faktisk g\u00e5tt mer ned enn markedet for \u00f8vrig, mens det vanlige har v\u00e6rt at de g\u00e5r mer opp. Fjor\u00e5rets s\u00e5kalte techlash, alts\u00e5 en motreaksjon mot de st\u00f8rste teknoselskapene, kan vise seg \u00e5 fortsette i 2019. Like fullt - her er nyvinningene jeg har mest tro p\u00e5 i \u00e5ret som kommer: 3rd-party-bio STEPHEN LAM / REUTERS / NTB scanpix"}
{"title": "To kvinner og en jente til sykehus etter trafikkulykke p\u00e5 E18 i retning Drammen", "text": "En bil har veltet p\u00e5 E18 mens samtlige airbager er utl\u00f8st i en annen bil, skriver Budstikka. Politiet fikk melding om trafikkulykken kl. 17.34 s\u00f8ndag, den skjedde rett f\u00f8r avkj\u00f8ringen til Strand p\u00e5 E18 i retning Drammen. Det oppsto lange k\u00f8er, men E18 er n\u00e5 \u00e5pnet igjen. Tre kj\u00f8ret\u00f8yer var involvert i trafikkulykken: To personbilder og \u00e9n lastebil. Det opplyser Rune Ullsand, operasjonsleder i Oslo politidistrikt, til Aftenposten."}
{"title": "Tour-vinneren vil g\u00e5 flere renn enn treneren \u00f8nsker. N\u00e5 m\u00e5 hun stagges", "text": "VALD DI FIEMME: Hun var lettet da det hele var over. Lettet over at hun slipper \u00e5 v\u00e6re nerv\u00f8s nok en dag p\u00e5 rad. Lettet over at alt gikk bra, at hun kunne rope ut sin glede over seieren etter nok et overbevisende langrenn. Tidligere i konkurransen hadde hun fryktet at den dagen da ingenting stemte skulle komme. Den kom ikke."}
{"title": "Trafikkaos p\u00e5 E18 i retning Drammen etter trafikkulykke", "text": "En bil har veltet p\u00e5 E18 mens samtlige airbager er utl\u00f8st i en annen bil, skriver Budstikka. N\u00f8detatene er p\u00e5 stedet, men det er forel\u00f8pig ikke p\u00e5vist personskader etter en trafikkulykke p\u00e5 E18 ved Strand i B\u00e6rum s\u00f8ndag ettermiddag. Tre kj\u00f8ret\u00f8yer er involvert i trafikkulykken: To personbilder og \u00e9n lastebil. Det skal forel\u00f8pig ikke v\u00e6re meldt om personskader. Det opplyser Rune Ulsand, operasjonsleder i Oslo politidistrikt, til Aftenposten. Han sier at det er store k\u00f8er, trafikken g\u00e5r sakte forbi ulykkesstedet. To felt er stengt, men ett er \u00e5pent. Politiet fikk melding om ulykken kl. 17.34 s\u00f8ndag. Ulykken skjedde rett f\u00f8r avkj\u00f8ringen til Strand p\u00e5 E18 i retning Drammen."}
{"title": "Tysk avis: Skjelbred ferdig i Hertha Berlin til sommeren", "text": "Det er tyske Morgenpost som skriver at Skjelbred trolig er ferdig i Hertha Berlin til sommeren. 31-\u00e5ringen har m\u00e5ttet avfinne seg med \u00e5 spille en reserverolle hos Hertha denne sesongen, og har kun spilt fem kamper fra start. Skjelbreds kontrakt med Bundesliga-klubben utl\u00f8per til sommeren. Skjelbred har tidligere uttalt at han planlegger \u00e5 avslutte karrieren i Rosenborg. Midtbanespilleren har ogs\u00e5 hus p\u00e5 Lade. Tr\u00f8nderen kom til Hertha Berlin fra Hamburg i 2013. Skjelbred forlot Rosenborg til fordel for Tyskland i 2011."}
{"title": "Ustoppelige Riiber vant igjen", "text": "Dermed viste Riiber nok en gang at han er verdens beste kombinertl\u00f8per. Nordmannen vant 20,9 sekunder foran Johannes Rydzek. Akito Watabe ble nummer tre. \u2013 Det er helt vilt. Han er helt konge for tiden, sa NRK-ekspert Fred B\u00f8rre Lundberg om Riiber da han gikk inn til suveren seier."}
{"title": "Verdens skiledere b\u00f8r skjelve i buksene av Kl\u00e6bo", "text": "VAL DI FIEMME: Superlativene om dette fenomenet fra By\u00e5sen er i ferd med \u00e5 bli brukt opp. Lykkes han i Seefeld-VM om et par m\u00e5neder har han vunnet alt som vinnes kan \u2013 i en alder av 22 \u00e5r. Finalen opp monsterbakken ble mer dramatisk enn mange av oss hadde forventet, men Johannes H\u00f8sflot Kl\u00e6bo holdt Sergej Ustjugov p\u00e5 avstand og ble tidenes yngste vinner av Tour de Ski."}
{"title": "Wayne Rooney arrestert og b\u00f8telagt i USA f\u00f8r jul", "text": "Tidligere Manchester United- og England-kaptein Wayne Rooney ble 16. desember p\u00e5grepet ved en Washington-flyplass for \u00e5 ha v\u00e6rt beruset p\u00e5 offentlig sted. Det melder flere britiske medier s\u00f8ndag kveld, deriblant Daily Mail. Rooney ble ogs\u00e5 arrestert for \u00e5 banne. Anholdelsen ble gjort av politiet ved Dulles internasjonale flyplass i Virginia, n\u00e6r hovedstaden Washington D.C. To dager f\u00f8r arrestasjonen la Rooney ut et Instagram-bilde av seg selv sittende i et flysete. Han opplyste samtidig at han var p\u00e5 vei til et bill\u00f8p i Saudi-Arabia. TT NYHETSBYR\u00c5N P\u00e5gripelsen skal ha skjedd da han kom tilbake til USAs hovedstad etter denne turen, skriver BBC s\u00f8ndag kveld. En talsmann for Rooney sier at arrestasjonen kom som f\u00f8lge av at fotballprofilen f\u00f8lte seg \u00abdesorientert\u00bb etter \u00e5 ha tatt sovetabletter kombinert med alkohol under flyturen. \u2013 Wayne \u00f8nsker \u00e5 si at han setter pris p\u00e5 m\u00e5ten han ble behandlet p\u00e5 av alle involverte, heter det i uttalelsen. 33-\u00e5ringen ble l\u00f8slatt dagen etter, og skal ha sluppet unna det hele med en bot p\u00e5 25 dollar. Det tilsvarer 215 norske kroner. Han betalte for seg sist fredag."}
{"title": "AaFK-nykommeren kan leve av fotballen for f\u00f8rste gang", "text": "Nytt\u00e5rsaften ble det klart at Tega George skal spille for Aalesund de neste to sesongene. Dermed blir vingbacken heltidsfotballspiller. \u2013 Det er veldig spennende, og det er en mulighet jeg skal gripe, sier George til Sunnm\u00f8rsposten, og legger til:"}
{"title": "Allidrett i stedet for tidlig spesialisering | Vetle Westlie", "text": "2. januar meldte NRK Tr\u00f8ndelag om Byneset IL og Leinstrand IL som har begynt med \u00aballidrett\u00bb for ungdom. Dette trenger vi mer av, i alle aldersklasser og i alle deler av landet. Dagens idrettslag gj\u00f8r mye bra for at barn og ungdom skal v\u00e6re aktive, skape et sosialt fellesskap for b\u00e5de barn og voksne og rekruttere morgendagens toppidrettsut\u00f8vere. Men ting kan tyde p\u00e5 at sistnevnte (toppidrett) er i ferd med \u00e5 g\u00e5 p\u00e5 bekostning av folkehelse og det sosiale fellesskapet. 3rd-party-bio Dette skyldes \u00f8kte krav til barn og ungdom i form av tidlige sportslige resultater og \u00f8kte krav til foreldre i form kostnader knyttet til utstyr og medlemskap. \u00abNasjonalidretten\u00bb langrenn er et eksempel p\u00e5 dette. Dersom denne utviklingen g\u00e5r for langt, risikerer vi at organisert barne- og ungdomsidrett blir noe for de privilegerte f\u00e5 og ikke for de brede massene."}
{"title": "Ansatte ble syke: Kan ha funnet svaret p\u00e5 mystiske lyder p\u00e5 USAs ambassade p\u00e5 Cuba.", "text": "Fredag presenterte to forskere ved University of Lincoln og Berkley-universitetet i California funn som tyder p\u00e5 at lydene p\u00e5 opptaket kommer fra sirisser, et insekt i gresshoppefamilien. En av forskerne, amerikanske Alexander Stubbs, sier til New York Times at de h\u00f8yfrekvente lydene mer spesifikt stammer fra vestindiske korthalsede sirisser som synger sine paringsrop. De amerikanske diplomatene utelukker at lyden de h\u00f8rte kan ha stammet fra insekter, men Stubbs st\u00e5r p\u00e5 sitt. \u2013 De lager utrolig h\u00f8y lyd. Man kan h\u00f8re dem inne fra en dieseltruck som kj\u00f8rer i 65 kilometer i timen, sier han. Han understreker at konklusjonen om sirissene ikke utelukker at diplomatene ble utsatt for et angrep, men han mener alts\u00e5 at lydene de h\u00f8rte, ikke hadde noe med dette \u00e5 gj\u00f8re. Minst 21 diplomater og familiene deres meldte i september 2017 om at de hadde f\u00e5tt skader under et opphold p\u00e5 Cuba. Enkelte fikk diagnosen traumatisk hjerneskade, andre fikk h\u00f8rselstap, svimmelhet, s\u00f8vnproblemer, hodepine og kognitive forstyrrelser. Flere sa de hadde h\u00f8rt en merkelige lyder, og en av teoriene var at skadene skyldtes en skjult akustisk enhet som sendte ut h\u00f8yfrekvent lyd."}
{"title": "Ansatte om Utdanningsetaten: Svak ytringskultur og mye kontroll", "text": "Mens ledelsen mener arbeidsmilj\u00f8et og kulturen er god, er mange ansatte ikke enige med dem. Det kommer frem i en ny rapport om arbeidsmilj\u00f8et i Utdanningsetatens administrasjon (UDA) i Oslo kommune, utf\u00f8rt av PWC. Av rapporten fremg\u00e5r det at endel ansatte mener det r\u00e5der en internkultur med lav takh\u00f8yde, med mye kontroll fra sjefene og lite rom til \u00e5 gj\u00f8re feil."}
{"title": "Apotek tomme for viktige medisiner", "text": "Det er if\u00f8lge Stavanger Aftenblad f\u00f8rst og fremst legemidler som brukes av store pasientgrupper det er mangel p\u00e5, for eksempel blodtrykksmedisiner, blodfortynnende medisiner og medisiner mot lavt stoffskifte. Hundretusener av nordmenn er avhengige av disse. \u2013 For pasienten f\u00f8rer det til usikkerhet. I mer alvorlige tilfeller har jeg opplevd at pasienter ikke kunne behandles for kreft fordi medisinen ikke var \u00e5 oppdrive, sier fagdirekt\u00f8r Steinar Madsen i Statens legemiddelverk. Han mener mangelen har mange \u00e5rsaker, men at en av de viktigste er at de store legemiddelfirmaene selger produksjonsrettighetene til de legemidlene de ikke lenger er interessert i til mindre firmaer med st\u00f8rre leveringsusikkerhet. Manglene rammer i stor grad eldre og veletablerte medisiner og kopimedisiner. \u2013 Jeg er veldig bekymret og skuffet over legemiddelindustrien, som ikke har bedre kontroll over produksjonen av legemidler. \u00c5 lage legemidler inneb\u00e6rer forpliktelser overfor pasientene, sier Madsen. I 2016 ble det meldt om 191 tilfeller av legemiddelmangel i Norge, i 2017 358 tilfeller og i 2018 hele 684 tilfeller. Madsen frykter at 2019 kan bli enda verre."}
{"title": "Arild (47) fra Bergen vil rydde opp i Idrettsforbundet: \u2013 Det m\u00e5 nye mennesker p\u00e5 plass", "text": "Reiseregninger med dyre flybilletter. Restaurantutlegg med eksklusive vinflasker. Bruk av kostbare konsulenter. Alt finansiert av norsk idrett."}
{"title": "Arne Scheie 75 \u00e5r: Disse to tingene husker han best fra karrieren", "text": "Han har nettopp f\u00e5tt sp\u00f8rsm\u00e5l om hva som st\u00e5r igjen som hans store h\u00f8ydepunkt som kommentator. De som har lest og sett intervjuer med den tidligere NRK-kommentatoren vet nok allerede at Norges seier mot Brasil i VM 1998 st\u00e5r sterkt hos Scheie, men han klarer ikke \u00e5 rangere det og OL p\u00e5 Lillehammer over eller under det andre. \u2013 Er det rettferdig \u00e5 sette Norge-Brasil over dobbeltseieren til Espen Bredesen og Lasse Ottesen p\u00e5 Lillehammer? Det var ikke bare det at jeg kommenterte, men alt annet ogs\u00e5 under det mesterskapet, med v\u00e6ret og stemningen. Mange knytter Scheies navn til store idretts\u00f8yeblikk. Det er nesten naturlig, med tanke p\u00e5 hvor mange hopprenn og fotballkamper han kommenterte mellom 1971, da han ble ansatt i NRK, og frem til han pensjonerte seg i 2014."}
{"title": "Barnehage innf\u00f8rer \u00absovevakt\u00bb etter ulykke i Bergen", "text": "Tilstanden for 1-\u00e5ringen, som er innlagt p\u00e5 Haukeland universitetssjukehus, er fortsatt kritisk og if\u00f8lge NRK livstruende etter torsdagens hendelse. I tillegg til at politiet etterforsker saken, og at Akasia Paradis barnehage g\u00e5r gjennom egne rutiner, har barnehagen bestemt at de skal begynne med \u00absovevakter\u00bb. En ansatt skal ha fast tilsyn med barna som sover \u2013 b\u00e5de ute og inne. Ordningen blir innf\u00f8rt umiddelbart. \u2013 Slike hendelser vil naturligvis skape uro hos noen, og da er det viktig for oss \u00e5 gi trygghet for at man kan sende barnet sitt trygt i v\u00e5r barnehage igjen, sier administrerende direkt\u00f8r Ove-Christian Fredriksen til NRK."}
{"title": "Bent H\u00f8ie om personvern-konflikten ved OUS: \u2013 Noen har tolket reglene feil", "text": "Aftenposten har de siste dagene vist at forskere og leger ved Oslo universitetssykehus (OUS) f\u00f8ler seg motarbeidet av personvernombudet ved helseforetaket. De mener personvernet truer pasientsikkerheten og varsler om det de mener er en rigid tolkning av personvernregler. Ledelsen ved OUS kaller n\u00e5 inn til m\u00f8te med legene. Helseminister Bent H\u00f8ie er klar: Regelverket skal ikke st\u00e5 i veien for pasientsikkerheten. Han mener likevel det m\u00e5 v\u00e6re mulig \u00e5 ivareta b\u00e5de personvern og pasientsikkerhet. \u2013 N\u00e5r de ansatte n\u00e5 gir meg tilbakemeldinger om at dette er for byr\u00e5kratisk i praksis, vil jeg vurdere om det er behov for \u00e5 foresl\u00e5 lovendringer for \u00e5 l\u00f8se opp i reelle problemer. Noe kan v\u00e6re en ulik forst\u00e5else av loven, og det m\u00e5 ryddes opp i, sier han til Aftenposten."}
{"title": "Birgit Skarsteins innlegg tar av p\u00e5 sosiale medier: \u00abBeklager, her er det ikke plass til folk i rullestol\u00bb", "text": "P\u00e5 l\u00f8rdag kveld ble roer og langrennsl\u00f8per Birgit Skarstein k\u00e5ret til \u00e5rets kvinnelige funksjonshemmede ut\u00f8ver. Det var mange som kom for \u00e5 gratulere henne etterp\u00e5, men de fleste ville snakke om noe annet enn selve prisen. Tidligere samme dag publiserte Skarstein et innlegg p\u00e5 sosiale medier. I det skrev hun om flere episoder lignende den under: \u00abBeklager, her er det ikke plass til folk i rullestol. Resten av dere kan komme inn, men ikke henne.\u00bb D\u00f8rvakten p\u00e5 utestedet peker bryskt p\u00e5 meg. \u00abKom igjen, jeg skal ikke ta noen plass, vi kan jo la rullestolen st\u00e5 igjen utenfor?\u00bb Sp\u00f8r jeg og pr\u00f8ver \u00e5 v\u00e6re l\u00f8sningsorientert. \u00abOm du kan g\u00e5 inn kan du komme inn\u00bb. Responsen var enorm. Mandag formiddag har Facebook-innlegget hennes blitt reagert p\u00e5 over 14.000 ganger, kommentert over 1500 ganger og delt over 1300 ganger. Samtidig har samme innlegg blitt likt n\u00e6rmere 6000 ganger og f\u00e5tt hundrevis av kommentarer p\u00e5 Instagram. Tallene \u00f8ker stadig. \u2013 Jeg skulle boarde flyet p\u00e5 vei til Idrettsgallaen i Stavanger og tenkte det var et godt tidspunkt \u00e5 skrive noen ord. Da vi landet 45 minutter senere, hadde det tatt helt av, sier Skarstein, f\u00f8r hun legger til: \u2013 Jeg er helt satt ut. Det var ikke forventet i det hele tatt. View this post on Instagram \"Beklager, her er det ikke plass til folk i rullestol. Resten av dere kan komme inn, men ikke henne.\" D\u00f8rvakten p\u00e5 utestedet peker bryskt p\u00e5 meg. \"Kom igjen, jeg skal ikke ta noen plass, vi kan jo la rullestolen st\u00e5 igjen utenfor?\" Sp\u00f8r jeg og pr\u00f8ver \u00e5 v\u00e6re l\u00f8sningsorientert. \"Om du kan g\u00e5 inn kan du komme inn\", lyder svaret. \ud83c\udf1f \"\u00c6\u00e6sj! Se p\u00e5 de arrene?! Hvorfor skjuler hun dem ikke litt mer?\" Ten\u00e5ringsjentene p\u00e5 stranden griner h\u00f8ylytt p\u00e5 nesen og har i alle fall ikke tenkt \u00e5 skjule hva de tenker. \ud83c\udf1f \"En rullestolbruker p\u00e5 catwalken! Hvem vil vel se det?? Bare i nisselandet Norge er det mulig, s\u00e5nne skulle v\u00e6rt gjemt bort!\". Det provoserer tydeligvis at lamme skal vise frem kl\u00e6r, selv n\u00e5r tema er Paralympics-kolleksjonen. \ud83c\udf1f Det er s\u00e5 mange episoder, sporadiske hendelser som likevel kommer jevnt nok til \u00e5 vise at de ikke st\u00e5r alene. Derfor m\u00e5 vi fortsette \u00e5 fortelle historier, vise tilh\u00f8righet og st\u00e5 for det vi mener er riktig. Derfor er denne forsiden og bildeserien viktig. . Jeg vil vise frem arrene. Jeg vil vise at vi er best sammen n\u00e5r vi kan komme frem med b\u00e5de v\u00e5re sterke og v\u00e5re svake sider. Og jeg vil vise at tross alle ytre ulikheter er vi f\u00f8rst og fremst en del av det samme fellesskapet. . Neste gang en person med rullestol er p\u00e5 coveret er kanskje ikke lammelsen tema en gang. M\u00e5let er \u00e5 komme dit. . Det g\u00e5r fremover. Skritt for skritt. A post shared by Birgit Skarstein (@birgitskarstein) on Jan 5, 2019 at 1:22am PST"}
{"title": "Birkeland sikret verdenscupbillett etter utstyrsdrama", "text": "\u2013 Jeg pleier \u00e5 ha bedre kontroll p\u00e5 ski og utstyr, sier Lars Helge Birkeland. Det var under helgens skiskytter-NM p\u00e5 \u00c5l i Hallingdal at Birkeland m\u00e5tte prestere for \u00e5 gjenerobre plassen p\u00e5 verdenscuplaget, som vil v\u00e6re inngangen til \u00e5 kvalifisere seg for laget til skiskytter-VM i \u00d8stersund i mars. Etter en meget god h\u00f8st, og str\u00e5lende langrenn under \u00e5pningshelgen p\u00e5 Sjusj\u00f8en i november, opplevde s\u00f8rlendingen motgang i de to f\u00f8rste verdenscuphelgene i Pokljuka og Hochfilzen, og valgte derfor \u00e5 st\u00e5 over den siste verdenscuprunden f\u00f8r jul."}
{"title": "Bl\u00e5 motbakke i svensk thriller | Odd Inge Skj\u00e6vesland", "text": "Stockholm: Vinden er sur rundt Riksdagen i januar. Statsministerens kontor ligger et spydkast unna. Like n\u00e6r p\u00e5 motsatt side er slottet, hvor kongen i sin juletale st\u00f8ttet at det tar tid \u00e5 f\u00e5 fast statsminister p\u00e5 plass. Snart braker det l\u00f8s i thrilleren igjen. Ingen vet hvem som vinner statsministerduellen, men det vil v\u00e6re mest overraskende om det blir Moderaternas Ulf Kristersson. B\u00e5de Kristersson og Socialdemokraternas Stefan L\u00f6fven kurtiserer Centerns partileder og n\u00f8kkelperson, Annie L\u00f6\u00f6f."}
{"title": "\u00abBohemian Rhapsody\u00bb beste dramafilm under Golden Globe", "text": "Rami Malek fikk prisen som beste mannlige dramaskuespiller for sin tolkning av Queen-vokalist Freddie Mercury i nettopp \u00abBohemian Rhapsody\u00bb. Glenn Close vant den samme prisen for kvinner for sin innsats som Joan Castleman i \u00abThe Wife\u00bb. Film- og TV-prisen, som stemmes av den utenlandske presselosjen i Hollywood, ble denne helgen delt ut for 76. gang. 3rd-party-bio Golden Globe regnes som en av de gjeveste filmprisene og gir ofte en pekepinn om hvilke filmer som kommer til \u00e5 gj\u00f8re det bra p\u00e5 Oscar-gallaen neste m\u00e5ned."}
{"title": "Bomstasjonene forsvinner og erstattes av en avgift pr. kilometer du kj\u00f8rer", "text": "Utfordringene knyttet til personvernet kan l\u00f8ses, if\u00f8lge Datatilsynet. M\u00e5linger viser massiv motstand mot bompenger over store deler av landet, fordi folk mener bompenger rammer usosialt og urettferdig."}
{"title": "Bransjen ber regjeringsforhandlerne gi oljen\u00e6ringen fred", "text": "Schj\u00f8tt-Pedersen la mandag fram sv\u00e6rt optimistiske prognoser for oljeinvesteringer p\u00e5 norsk sokkel i \u00e5rene fremover, men kom samtidig med f\u00f8lgende advarsel: \u2013 Hvis det oppst\u00e5r usikkerhet knyttet til rammebetingelsene for olje- og gassn\u00e6ringen, vil det kunne svekke investeringene dramatisk. Schj\u00f8tt-Pedersen viser til at 40 prosent av investeringene fram mot 2023, unntatt letebudsjettet, er investeringer som er planlagt, men hvor endelig beslutning ikke er tatt. \u2013 Dersom det oppst\u00e5r uklarhet om hvilke rammebetingelser som skal gjelde, vil store deler av disse investeringene kunne bli avlyst eller utsatt, sier han."}
{"title": "Det var entydig kunnskap om at j\u00f8dene var i akutt livsfare | Christopher S. Harper", "text": "Professor Ole Kristian Grimnes fremsetter i Aftenposten torsdag 3. januar f\u00f8lgende p\u00e5stand: \u00abDet var i samtiden ingen entydig kunnskap om at j\u00f8dene var i akutt livsfare\u00bb. Og han fortsetter: \u00abI samtiden var situasjonen i det informasjonsfattige samfunn mer innfl\u00f8kt enn som s\u00e5\u00bb. Grimnes unnlater \u00e5 kommentere den informasjon som ubestridelig forel\u00e5 forut for arrestasjonene av j\u00f8dene h\u00f8sten 1942. 3rd-party-bio HL-senteret Det holder ikke \u00e5 basere en p\u00e5stand om at det ikke forel\u00e5 entydig kunnskap om fare situasjonen for j\u00f8dene alene p\u00e5 et utsagn om et \u00abinformasjonsfattig samfunn\u00bb. Jeg vil hevde at det forel\u00e5 tilstrekkelig informasjon og kunnskap, b\u00e5de fra utenlandsk hold og ogs\u00e5 fra utviklingen i Norge om j\u00f8denes utsatte situasjon som tilsa at London-regjeringen og Hjemmefrontens ledelse hadde tilstrekkelig grunnlag til \u00e5 stille seg sp\u00f8rsm\u00e5let: Hva kan dette bety for de norske j\u00f8dene? 1. Masseutryddelsen med bruk av gasskamre i leirene i Polen var kjent av de allierte og den norske regjeringen utover sommeren 1942. Utryddelsen ble omhandlet i den britiske pressen gjennom sommeren 1942. 2. Den tyske motstandsmannen grev von Moltke hadde kjennskap til tyskernes masseutryddelsesprogram av j\u00f8dene i de tyskbesatte omr\u00e5dene. Det er et faktum at von Moltke bes\u00f8kte Norge to ganger i l\u00f8pet av 1942, sist gang i september 1942, og begge gangene hadde kontakt med ledende personer i den norske motstandsbevegelsen. 3. Utviklingen i Norge viste en systematisk forf\u00f8lgelsespolitikk overfor j\u00f8dene. Den f\u00f8rste massearrestasjon av norske j\u00f8der fant sted i Nord-Norge i juni 1942. Fra h\u00f8sten 1941 og utover i 1942 foretok tyskerne arrestasjoner av j\u00f8der. Deportasjoner til Tyskland ble gjennomf\u00f8rt, stempling med J i ID-kort, innhenting av lister av medlemmer i Det Mosaiske Trossamfunn, innhenting av Sp\u00f8rreskjema for J\u00f8der, gjeninnf\u00f8ring av grunnlovsforbudet, yrkesforbud for j\u00f8der til \u00e5 praktisere som advokater, arrestasjon av j\u00f8dene fra N\u00e6rsnes, og endelig inndragningen av formuene til j\u00f8dene som falt sammen med den f\u00f8rste arrestasjonsb\u00f8lgen i oktober 1942. 4. Det etter hvert s\u00e5 omdiskuterte utsagnet fra Gunnar S\u00f8nsteby m\u00e5 selvsagt ogs\u00e5 tas med n\u00e5r man skal danne seg et bilde av hva som var faktisk kjent om fare situasjonen for j\u00f8dene. Det er viktig \u00e5 merke seg at han i intervjuet konsekvent bruker vi-formen. Han sier ikke at det var ham, men at de \u00abkom borti i dette tre m\u00e5neder f\u00f8r dette ble iverksatt og da var det v\u00e5r hundre prosent oppfatning av at j\u00f8dene ville bli tatt i Norge\u00bb. Georg W. Fossum / Aftenposten Det har v\u00e6rt gjort fors\u00f8k fra historikerhold p\u00e5 \u00e5 nedgradere troverdigheten av forklaringen til S\u00f8nsteby. S\u00f8nsteby b\u00e5de skrev og holdt mange foredrag om sitt virke som motstandsmann. Ble hans troverdighet noen gang trukket i tvil? En av hensiktene med bes\u00f8kene av Moltke m\u00e5 ha v\u00e6rt \u00e5 varsle om den akutte faresituasjon for j\u00f8dene i Norge. At han faktisk varslet om den farefulle situasjonen j\u00f8dene i Norge befant seg i ble da ogs\u00e5 etter okkupasjonen, bekreftet av Arvid Brodersen i et intervju med Ragnar Ulstein. Endelig kan det v\u00e6re p\u00e5 sin plass \u00e5 referere fra Quislings tale til det s\u00e5kalte Vestlandsstevnet 6. desember 1941: \u00abDerfor er det bare \u00e9n ting som venter p\u00e5 dem (j\u00f8dene) som st\u00e5r imot oss og som fremdeles vil fortsette med dette: De m\u00e5 tilintetgj\u00f8res.\u00bb For meg betyr tilintetgj\u00f8res i denne sammenheng det samme som \u00e5 utrydde."}
{"title": "Dette er de antatt omkomne etter sn\u00f8skredet i Tamokdalen", "text": "De fire er Mikael Sten (29), Niklas Nyman (36) og Andr\u00e9 Stenfors (32), alle fra Finland, og Disa B\u00e4ckstr\u00f6m (29) fra Sverige. De fire hadde v\u00e6rt p\u00e5 et isklatrerkurs i Lyngen, da de bestemte seg for \u00e5 avslutte reisen med en topptur til Bl\u00e5b\u00e6rfjellet i Balsfjord kommune. De tre finske statsborgerne er svenskspr\u00e5klige og kommer fra \u00d8sterbotten i det vestlige Finland."}
{"title": "Dette irriterer nordmenn seg mest over i trafikken, if\u00f8lge fersk unders\u00f8kelse", "text": "Det som irriterer nordmenn aller mest i trafikken, er sj\u00e5f\u00f8rer som ikke bruker blinklys. Hele tre av fire nordmenn irriterer seg over dette. Det viser en fersk unders\u00f8kelse gjennomf\u00f8rt av Norstat, p\u00e5 oppdrag fra Storebrand Forsikring. Se de ti st\u00f8rste irritasjonsmomentene i egen faktaboks lenger ned i saken."}
{"title": "Disse Brann-spillerne er i sitt siste avtale\u00e5r", "text": "Da 2019 startet, gikk en rekke Brann-spillere inn i sitt siste \u00e5r av kontrakten. To stykker har avtaler som l\u00f8per ut allerede til sommeren. Felles for nesten alle, er at Brann-fremtiden er h\u00f8yst usikker. \u2013 Totalt sett har vi god kontroll p\u00e5 dette. Spillerne har ulik lengde p\u00e5 kontraktene sine og tallet med spillere p\u00e5 utg\u00e5ende er helt klart innenfor, sier sportssjefen i Brann, Rune Soltvedt."}
{"title": "Drosjesj\u00e5f\u00f8r ranet p\u00e5 Holmlia \u2013 tre menn p\u00e5grepet", "text": "Politiet s\u00f8ker i omr\u00e5det etter tre menn i 20-\u00e5rene som har l\u00f8pt fra stedet, skrev Oslo politidistrikt p\u00e5 Twitter like f\u00f8r klokken 23 mandag kveld. \u2013 Vi fikk inn en melding fra taxisentralen klokken 22.40 om at en av deres sj\u00e5f\u00f8rer er ranet, sier operasjonsleder Rune Ullsand i Oslo politidistrikt. Klokken 00.17 opplyser Oslo politidistrikt at tre menn er p\u00e5grepet etter et omfattende s\u00f8k. Det er to 17 \u00e5r gamle gutter og en 18-\u00e5ring som er p\u00e5grepet, opplyser politiet. \u00abDe er siktet for ran og kj\u00f8res inn til arresten\u00bb, skriver politiet p\u00e5 Twitter. \u2013 De ble p\u00e5grepet i n\u00e6romr\u00e5det og er siktet for ranet, sier Ullsand. Politiet var p\u00e5 stedet med flere patruljer og lette etter de tre mennene, blant annet med hundepatrulje, kort tid etter de fikk inn meldingen om ranet av taxisj\u00e5f\u00f8ren. De tre vil bli av\u00f8rt enten natt til tirsdag eller p\u00e5 dagtid. Politiet \u00f8nsket f\u00f8rst tips fra personer som hadde oppholdt seg rundt Holmlia senter i tidsrommet mellom klokken 22.30 til 22.50 mandag kveld. Da s\u00f8kte politiet etter tre menn i 20-\u00e5rene. To av dem ble beskrevet som somaliere. Den tredje ble beskrevet som en person med lys hud, opplyste Ullsand. \u2013 To var ikledd svarte kl\u00e6r, mens den tredje var ikledd hvite joggekl\u00e6r. De har tatt med seg et ukjent bel\u00f8p, sa Ullsand til Aftenposten. Det skal ikke ha v\u00e6rt brukt v\u00e5pen under ranet."}
{"title": "\u00abDu er jo bare et barn\u00bb | Nicolai \u00d8steby", "text": "For ett \u00e5r siden tok jeg et valg. Det er et valg jeg ikke angrer p\u00e5, men som har hatt b\u00e5de positive og negative konsekvenser. Jeg valgte \u00e5 g\u00e5 inn i politikken. Det er ikke mange 15-\u00e5ringer som gj\u00f8r det, og jeg skj\u00f8nner hvorfor n\u00e5. I l\u00f8pet av \u00e5ret har jeg nemlig opplevd hva det betyr \u00e5 drive med politikk. For selv om man ikke er profilert, kan man fremdeles bli utsatt for hets. 3rd-party-bio Kommentarer som \u00abdu er jo bare et barn\u00bb, \u00ablille venn, du forst\u00e5r ikke helt\u00bb og \u00abkanskje mamma skulle hjelpe deg litt?\u00bb setter seg, og de er vonde. Man skulle trodd at det \u00e5 v\u00e6re med \u00e5 p\u00e5virke skulle v\u00e6re problemfritt i et av verdens frieste og mest demokratiske land. Men s\u00e5 gode er vi faktisk ikke."}
{"title": "Eldre kvinne snek seg unna bomring og politipatrulje \u2013 mistet f\u00f8rerkortet", "text": "Mandag formiddag oppdaget politiet en bilist som noe kreativt fors\u00f8kte \u00e5 unng\u00e5 \u00e5 bli belastet for betaling da hun skulle passere bomringen p\u00e5 Sk\u00f8yen i Oslo. Bilisten, en kvinne i 80-\u00e5rene, hadde dreid rattet og kj\u00f8rt bilen opp p\u00e5 fortauet, til h\u00f8yre for bomringen. Kvinnen kunne kommet unna med ugjerningen, hadde det ikke v\u00e6rt for at det var en politipatrulje p\u00e5 stedet. \u2013 En politipatrulje s\u00e5 hva som skjedde og stanset henne, forklarer operasjonsleder i Oslo-politiet, Marita Aune."}
{"title": "Elizabeth Warren vil bli kvinnen som velter Trump. \u2013 Dette er mitt livs kamp, sier hun til Aftenposten.", "text": "\u2013 Dette er akkurat det riktige \u00f8yeblikket \u00e5 stille til valg! sier senator Elizabeth Warren til Aftenposten. Stemmen hennes sprekker og er hes, selv om dette er den aller f\u00f8rste helgen hun driver valgkamp. Warren (69) sier det betyr lykke, fordi hun ogs\u00e5 mistet stemmen da hun ble valgt til senator for f\u00f8rste gang. Vi har nettopp spurt henne hvorfor hun har kastet seg inn i valgkampen s\u00e5 tidlig. P\u00e5 nytt\u00e5rsaften kunngjorde nemlig Warren at hun har tatt f\u00f8rste formelle steg for \u00e5 bli presidentkandidat i 2020. Dermed utl\u00f8ste hun startskuddet for valgkampen blant demokratenes st\u00f8rste favoritter. Warren regnes som en av toppkandidatene ved siden av Joe Biden, Bernie Sanders, Beto O\u2019Rourke og Kamala Harris. Mange tror imidlertid opp mot 20 demokrater kan komme til \u00e5 utfordre Trump. S\u00e5 hvordan skal Warren skille seg fra mengden? Her er fem viktige elementer ved kampanjen hennes \u2013 hvorfor hun kan vinne, og hva som kan g\u00e5 galt: H\u00f8r nyhetspodkasten Forklart om konflikten rundt Donald Trumps grensemur. Her settes hardt mot hardt i oppvarmingen til presidentvalget: BRIAN SNYDER / REUTERS"}
{"title": "Endelig kom det mer sn\u00f8, men det skaper kaos p\u00e5 veiene", "text": "Skientusiastene har ventet p\u00e5 det i ukevis, og mandag kveld startet endelig sn\u00f8fallet. Men det skaper store problemer i trafikken. Litt f\u00f8r midnatt ble en alvorlig skadet kvinne fraktet til Oslo universitetssykehus Ullev\u00e5l etter en utforkj\u00f8ring i B\u00e6rum. \u2013 Kvinnen kj\u00f8rte ut i gr\u00f8ften og traff en lyktestolpe. Hendelsesforl\u00f8p og hastighet m\u00e5 vi komme tilbake til, men det er veldig glatt p\u00e5 stedet, sier operasjonsleder Rune Ullsand ved Oslo politidistrikt. Ulykken skjedde p\u00e5 B\u00e6rumsveien ved L\u00f8keberg skole. Oslo-politiet oppfordret mandag kveld folk til \u00e5 la bilen st\u00e5, hvis de ikke har strengt n\u00f8dvendige gj\u00f8rem\u00e5l med den. Politiet oppfordrer folk \u00e5 kj\u00f8re etter forholdene. Budskapet ble gjentatt av politiet da Aftenposten snakke med dem rett f\u00f8r midnatt. Det er meldt mer sn\u00f8 i natt. #Oslo. Grunnet sn\u00f8v\u00e6r har vi hatt en del trafikkuhell/ trafikkulykker de siste timene. Ingen med alvorlig personskade. Vi anbefaler publikum \u00e5 la bilen st\u00e5, dersom det ikke er strengt n\u00f8dvendig at man m\u00e5 kj\u00f8re bil. \u2014 OPS Politiet Oslo (@oslopolitiops) January 7, 2019 Olav Olsen Meteorologisk institutt sendte mandag ut gult farevarsel for vanskelige kj\u00f8reforhold i \u00d8stfold, Vestfold, Telemark og Aust-Agder. Vi har sendt ut gult farevarsel p\u00e5 vanskelige kj\u00f8reforhold i #\u00d8stfold, #Vestfold, #Telemark og #AustAgder fra i ettermiddag. Det er fare for regn som fryser p\u00e5 bakken. Sjekk https://t.co/sb4X9as5HV. pic.twitter.com/PPZboTZotP \u2014 Meteorologene (@Meteorologene) January 7, 2019"}
{"title": "Farevarsel p\u00e5 \u00d8stlandet: \u2013 Dr\u00f8y langturen til i morgen!", "text": "S\u00f8ndag kveld ble det klart at skil\u00f8ypene i Oslomarka f\u00e5r mellom 10 og 20 centimeter fersk sn\u00f8 i l\u00f8pet av uken. Nedb\u00f8ren kommer \u00f8stfra og inntar hele \u00d8stlandet mandag \u2013 og med den kan det bli vanskelige kj\u00f8reforhold flere steder i omr\u00e5det. Meteorologens r\u00e5d: \u2013 V\u00e6r forsiktig p\u00e5 veien mandag kveld."}
{"title": "Fem sp\u00f8rsm\u00e5l og svar om USAs uttrekning av Syria", "text": "Uten \u00e5 konferere med noen i sin administrasjon, kunngjorde den amerikanske presidenten i en twittermelding at USA skulle ut av Syria, og det med en gang. Siden har forsvarsministeren og stabssjefen i Pentagon trukket seg i protest. N\u00e5 sier Trump at han aldri har sagt at det skulle skje s\u00e5 raskt. Her er fem sp\u00f8rsm\u00e5l og svar som forklarer hva USAs uttrekning av Syria inneb\u00e6rer."}
{"title": "Fikk beskjed om at han var vraket etter sjokk-gullet: \u2013 F\u00e5r jeg sjansen igjen, tar jeg den nok", "text": "Til tross for s\u00f8lv p\u00e5 sprinten og gull p\u00e5 fellesstarten i sist helgs NM, kom ikke Alexander Os med til IBU-cup (niv\u00e5et under verdenscup, red.anm.) i de to neste konkurransene i Duzinski i Polen og Arber i Tyskland. \u2013 Begrunnelsen for det er at per dags dato akkurat ikke har verdenscupniv\u00e5et inne. Alex(ander) er enig i det. IBU-cup er i utgangspunktet et springbrett i karrieren, og for en 38-\u00e5ring som egentlig har lagt opp, blir det et fryktelig d\u00e5rlig alternativ, sier idrettssjef i Norges Skiskytterforbund, Odd-Bj\u00f8rn Hjelmeset til iTroms\u00f8."}
{"title": "Forfang om hoppuka: \u2013 En smertefull aff\u00e6re", "text": "S\u00f8ndag avrundet troms\u00f8v\u00e6ringen en av sesongens h\u00f8ydepunkter med 17.-plass i Bischofshofen. Sammenlagt ble han nummer 16. Det er langt unna der landslagshopperen \u00f8nsker \u00e5 v\u00e6re. Den siste dr\u00f8ye uka i Tyskland og \u00d8sterrike har imidlertid ikke blitt det 23-\u00e5ringen hadde h\u00e5pet p\u00e5. For ett \u00e5r siden sto han igjen p\u00e5 sletta med en niendeplass sammenlagt da m\u00f8rket senket seg over Bischofshofen. For tre \u00e5r siden ble han nummer seks. \u2013 Dette ble ikke som h\u00e5pet i det hele tatt. Det ble en tr\u00e5 hoppuke fra start til slutt, egentlig. Hoppuka ble en smertefull aff\u00e6re for min del, oppsummerte Forfang overfor NTB. 17.-plassen ble et bevis p\u00e5 at han har bak seg karrierens nest svakeste hoppuke. \u2013 Den f\u00f8rste hoppuka mi var vel d\u00e5rligere, men jeg underpresterer hardere n\u00e5 enn jeg gjorde da. Dette er jo veldig underprestasjon og ikke der det skal v\u00e6re i det hele tatt, sa Troms\u00f8-hopperen. Matthias Schrader / AP / NTB scanpix"}
{"title": "Fyrverkeri avfyrt p\u00e5 videreg\u00e5ende skole i Oslo", "text": "Omtrent klokken 14.15 fikk Oslo-politiet melding om at fyrverkeri var blitt avfyrt inne p\u00e5 Bj\u00f8rnholt videreg\u00e5ende skole. Politiet opplyser at hendelsen har medf\u00f8rt uroligheter. Politiet er p\u00e5 stedet, og melder at situasjonen er uoversiktlig. Kort tid f\u00f8r klokken 15.00 melder politiet at ingen p\u00e5 skolen er skadet som f\u00f8lge av fyrverkeri. \u2013 Vi er fremdeles i dialog med de ansatte p\u00e5 skolen, skriver Oslo-politiet p\u00e5 Twitter. Her poengteres det ogs\u00e5 at det er ingen mistenkte i saken. Saken oppdateres. #Oslo Bj\u00f8rnholt vgs: Melding om at det har blitt avfyrt fyrverkeri inne p\u00e5 skolen. Dette har medf\u00f8rt uroligheter, og vi er der med flere patruljer. Per n\u00e5 er det noe uoversiktlig p\u00e5 stedet. \u2014 OPS Politiet Oslo (@oslopolitiops) January 7, 2019"}
{"title": "Gir opp \u00e5 bli enige med Haugesund: - RBK gj\u00f8r ikke mer f\u00f8r 1. februar", "text": "- Vi greier ikke \u00e5 bli enige med Haugesund, og tenker akkurat n\u00e5 at vi ikke gj\u00f8r mer i saken. Vi kommer til \u00e5 la det g\u00e5 til 1. februar, sier Koteng til Adresseavisen mandag morgen. - Hvorfor greier dere ikke \u00e5 bli enige?"}
{"title": "Gladnyhet for Viking-fansen: Se \u00e5rets f\u00f8rste Viking-trening direkte", "text": "Det er snart g\u00e5tt to m\u00e5neder siden Viking sikret opprykk til Eliteserien. Tirsdag samler Bjarne Berntsen troppen til \u00e5rets f\u00f8rste fellestrening i J\u00e5tt\u00e5v\u00e5gen. Aftenbladet sender treningen direkte fra klokken 10. Sendingen vil v\u00e6re \u00e5pen for alle. Stig Nilssen og Kjetil Flygind f\u00e5r med seg b\u00e5de spillere, trenere og andre aktuelle gjester i sendingen. Viking-troppen har hatt fri fra fellestreninger i en m\u00e5neds tid, men n\u00e5 er ferien over og alvoret tar til igjen."}
{"title": "Gr\u00f8nt lys for jakt p\u00e5 hele Slett\u00e5s-flokken", "text": "\u2013 Retten har i kjennelse av i dag kommet til at vilk\u00e5rene for forf\u00f8yning ikke er til stede. Retten kom til at departementet har tolket loven riktig, skriver Oslo byfogdembete i en kommentar i forbindelse med mandagens kjennelse. Det var NRK som f\u00f8rst omtalte kjennelsen. Dyrevernsorganisasjonen NOAH tok Klima- og milj\u00f8departementet til retten p\u00e5 grunn av vedtaket om \u00e5 felle ulv innenfor ulvesonen. Slett\u00e5s-flokken befinner seg innenfor sonen, og NOAH mener vedtaket om \u00e5 felle dyrene er ugyldig. NOAH ba samtidig byfogden i Oslo om \u00e5 sette foten ned for ytterligere jakt i ulvesonen inntil domstolen har vurdert om vedtaket er gyldig. Det var dette byfogden avviste mandag."}
{"title": "Gutter p\u00e5 15 og 16 ble truet med pistol og ranet", "text": "Guttene ble fraranet flere gjenstander, men ble ikke fysisk skadet under angrepet. De klarte \u00e5 f\u00e5 gitt beskjed til en av fedrene, som meldte ifra til politiet klokken 20.40. \u2013 Guttene var ute i n\u00e6rheten av en skole da dette skjedde, forteller operasjonsleder Karianne Knudsen i \u00d8st politidistrikt til Aftenposten. \u2013 Har dere noen beskrivelse av gjerningspersonene? \u2013 Vi har veldig vage beskrivelser av dem, men det antas at det var to menn. De skal ha v\u00e6rt tildekket og hadde m\u00f8rke kl\u00e6r. Overfallet og ranet skjedde i et boligomr\u00e5de. Guttene ble fraranet en mobil, en lommebok og en bl\u00e5 ytterjakke av typen Moncler. Politiet s\u00f8kte forgjeves etter ranerne og \u00f8nsker tips i saken. Operasjonssentralen i \u00d8st politidistrikt skal ikke ha hatt kapasitet til \u00e5 melde om hendelsen p\u00e5 Twitter f\u00f8r klokken 00.44, to timer etter at man fikk melding om ranet. Guttene er tatt h\u00e5nd om av foresatte og ikke fysisk skadet. Politiet har anmeldt forholdet og det vil bli videre etterforsket. Eventuelle tips i saken kan ringes inn p\u00e5 64999130. \u2014 Politiet i \u00d8st (@politietost) January 6, 2019"}
{"title": "H\u00e5per p\u00e5 fregattheving neste uke", "text": "Helge Ingstad har ligget forholdsvis rolig gjennom ruskev\u00e6ret etter nytt\u00e5r. \u2013 Forsvarsmateriell h\u00e5per at operasjonen med \u00e5 heve fregatten kan gjennomf\u00f8res i midten av m\u00e5neden, sier Torill Herland, kommunikasjonssjef i Sj\u00f8forsvaret. Arbeidet med \u00e5 trekke l\u00f8ftekjettinger under havaristen har p\u00e5g\u00e5tt gjennom helgen. \u2013 Det er vanskelig \u00e5 komme til der fregatten hviler mot bunnen, men ved hjelp av dykkere har l\u00f8ftekjettingene kommet p\u00e5 plass, sier Herland. Mandag var ytterligere to kjettinger p\u00e5 plass under skroget. Forsvaret"}
{"title": "Haugesund-profil: - Ubehagelig", "text": "HAUGESUND: - Vi h\u00e5per p\u00e5 en snarlig l\u00f8sning for alle parter. Det er ikke ideelt \u00e5 begynne p\u00e5 noe en m\u00e5ned, og s\u00e5 f\u00e5r du ny trener og m\u00e5 begynne p\u00e5 noe nytt. Det er ikke optimalt, sier Grindheim til Adresseavisen. Veteranen har v\u00e6rt med p\u00e5 mye innen fotballen, men mandagens seanse i Storhall Karm\u00f8y var av den mer spesielle sorten."}
{"title": "Haugesund skal ha krevd over seks millioner for Horneland", "text": "Mandag skriver imidlertid VG at Haugesunds motkrav er over seks millioner kroner. Adresseavisen har ogs\u00e5 kilder p\u00e5 at kravet fra Haugesund er dr\u00f8ye seks millioner. Dermed er avstanden i forhandlingene klubbene mellom sv\u00e6rt stor, og mandag morgen uttalte RBK-styreleder Ivar Koteng at klubben har gitt opp \u00e5 forhandle mer med Haugesund. - Vi greier ikke \u00e5 bli enige med Haugesund, og tenker akkurat n\u00e5 at vi ikke gj\u00f8r mer i saken. Vi kommer til \u00e5 la det g\u00e5 til 1. februar, sier Koteng til Adresseavisen. F\u00f8r han la til: - Det er for stor avstand. Vi mener vi befinner oss innenfor det som er vanlig \u00e5 betale for en trener, som vi har opplevd f\u00f8r er ett \u00e5rs etterl\u00f8nn (tilb\u00f8d 1,1 millioner for \u00e5 f\u00e5 Horneland ut f\u00f8r oppsigelsestiden i den nye kontrakten, som er 1. februar. S\u00e5 har det v\u00e6rt nye samtaler i helga). S\u00e5 har vi h\u00f8rt hva Haugesund har sagt, blant annet gjennom helgen. Men vi har ikke n\u00e6rmet oss. Har du lest denne? Her er Horneland i aksjon p\u00e5 feltet - for FK Haugesund"}
{"title": "Her er Horneland i aksjon p\u00e5 feltet \u2013 for FK Haugesund", "text": "Storhall Karm\u00f8y er arenaen for \u00e5rets f\u00f8rste trening ledet av Eirik Horneland og Karl Oskar Emberland. RBK har offentliggjort at duoen er deres nye trenerpar \u2013 men slik det ser ut n\u00e5 skjer ikke det f\u00f8r 1. februar etter at klubbene s\u00e5 langt ikke er blitt enige."}
{"title": "Her er sportsh\u00f8ydepunktene i 2019", "text": "2018 var et spektakul\u00e6rt \u00e5r sett med norske idretts\u00f8yne. OL-suksess i S\u00f8r-Korea, norske bragder i EM i friidrett, gullball til Ada Hegerberg og Ole Gunnar Solskj\u00e6r som tok over Manchester United. Kan 2019 f\u00f8lge opp? Det er i hvert fall nok av muligheter for norske ut\u00f8vere til \u00e5 vise seg fram. Allerede kommende uke blir det h\u00e5ndballfest med det norske herrelaget som har utviklet seg til \u00e5 bli blant verdens beste. I VM i Danmark f\u00e5r de sjansen til \u00e5 bevise det nok en gang. 11. januar \u00e5pner de norske gutta mot Tunisia, f\u00f8r de i tur og orden m\u00f8ter Saudi-Arabia, \u00d8sterrike, Chile og vertsnasjon Danmark i gruppespillet. I 2017 spilte Sander Sagosen & co. seg helt til finalen. Der ble det tap for Frankrike."}
{"title": "Herrelandslaget t\u00f8r der andre tier: \u2013 Vi g\u00e5r for gull", "text": "\u2013 Vi g\u00e5r for VM-gull, sier Sander Sagosen. Intet mindre. Han og de andre p\u00e5 herrelandslaget skiller seg ut. Som oftest vil ut\u00f8vere gardere seg og ikke love for mye. Slik er det ikke med dette landslaget, som kom til VM-finalen for to \u00e5r siden. Den gangen ble det tap for Frankrike. N\u00e5 f\u00f8ler gjengen til landslagstrener Christian Berge at de er blitt mye bedre. Og da er det ingen grunn til \u00e5 hemmeligholde det alle tenker og g\u00e5r for: En VM-tittel. H\u00e5kon Mosvold Larsen / NTB scanpix \u2013 Jeg digger at jeg h\u00f8rer dette, sier mentaltrener Per Eftang, som blant annet jobber med tre ishockeyspillere i NHL og var med rundt Sveriges landslag som tok den siste VM-tittelen i ishockey. \u2013 Det er en herlig \u00e6rlighet over en gjeng som sier at de g\u00e5r for gull. Jeg klarer ikke \u00e5 se for meg at ut\u00f8vere som vil v\u00e6re best, g\u00e5r for en hederlig plassering. Likevel er det sjelden vi i norsk sammenheng ser at de aktive er s\u00e5 fremp\u00e5. Som ofte sier de at de skal v\u00e6re oppgaveorientert. De kommer med politiske svar."}
{"title": "Horneland: - Det har v\u00e6rt mye r\u00f8r", "text": "\u2013 Jeg har sovet litt d\u00e5rligere enn jeg pleier i natt, men eller har jeg det helt ok. Det sier Eirik Horneland til Haugesunds Avis og deres direktesending fra treningen til Haugesund mandag ettermiddag. Han har ikke mer \u00e5 si om selve kontrakten med RBK, annet enn det han skrev i en pressemelding fredag, hvor han var tydelig p\u00e5 at opsjonen gjelder. Ness, Jan K\u00e5re / NTB scanpix"}
{"title": "Huseklepp vender tilbake til Fyllingsdalen", "text": "Han har spilt i Fyllingens gule drakter som barn, ungdom og voksen, Erik Huseklepp. Men siden han forlot klubben til fordel for Brann i 2005, har den b\u00e5de endret navn og draktfarge. FK Fyllingsdalen er likevel fortsatt en helt spesiell klubb for den tidligere landslagsspilleren. Derfor f\u00f8les det ekstra spesielt at han har bestemt seg for \u00e5 spille sine siste fotball\u00e5r nettopp der."}
{"title": "\u00abHvor kommer denne hjemlengselen fra?\u00bb", "text": "Denne sesongens Tour de Ski, med alle l\u00f8perne som enten ble hjemme eller reiste hjem underveis, har satt fart i sp\u00f8rsm\u00e5lene. Hvor kommer denne hjemlengselen fra? Hvorfor kan ikke skiforbundene tvinge l\u00f8perne til \u00e5 stille opp? Hvorfor er det umulig \u00e5 vinne i VM hvis man har stilt opp i Tour de Ski nesten to m\u00e5neder tidligere? Er l\u00f8perne for d\u00e5rlig trent n\u00e5r de ikke kan fullf\u00f8re en fire m\u00e5neders sesong etter \u00e5tte m\u00e5neders konkurransepause? 3rd-party-bio Har du lest denne saken? \u00abAlle\u00bb dropper Tour de Ski. Her er fire forslag som kan endre dette. AFTENPOSTEN Skj\u00f8nner ikke stjernene selv at de \u00f8delegger sin egen idrett ved \u00e5 holde seg hjemme? Er det i virkeligheten andre hensyn som teller mer enn de sportslige, at det ligger s\u00e5 mye \u00e6re og penger i \u00e5 lykkes i VM at alt annet ikke teller? Som en illustrasjon p\u00e5 det siste forteller svenske Aftonbladet at Charlotte Kalla, en av dem som holde seg hjemme denne jule- og nytt\u00e5rshelgen, i fjor tjente 564.000 kroner i premiepenger, mens hennes firma tok inn 11,2 millioner i reklame, sponsorbidrag og annen virksomhet. Premiepengene i verdenscupen teller lite, de virkelig store inntektene trigges av VM- og OL-titler, ikke av langrenn i Mellom-Europa i romjulen. Fredrik Varfjell / BILDBYR\u00c5N"}
{"title": "Karsten Warholm gjorde store endringer i livsstilen. Her er grepene han tok", "text": "\u2013 Jeg vet at juryen har lett etter minussider hos kandidaten, og det eneste de klarte \u00e5 finne er at han har en tendens til \u00e5 komme litt sent p\u00e5 trening, sa Aksel Lund Svindal foran 3500 mennesker p\u00e5 Idrettsgallaen l\u00f8rdag kveld. S\u00e5 ropte han og Sarah Louise Rung opp navnet p\u00e5 vinneren av kategorien \u00e5rets forbilde i norsk idrett."}
{"title": "Kevin Spacey siktet for \u00e5 ha bef\u00f8lt 18-\u00e5ring", "text": "I tillegg til bef\u00f8lingen ble Spacey ogs\u00e5 anklaget for vold under h\u00f8ringen i Nantucket District Court mandag. Dommeren beordret skuespilleren til \u00e5 holde seg unna den forn\u00e6rmede og hans familie. Retten har berammet nytt rettsm\u00f8te i saken 4. mars, men da trenger Spacey ikke v\u00e6re til stede. Det holder at han er tilgjengelig via telefon. Spacey og hans advokater avsto fra \u00e5 kommentere saken etter h\u00f8ringen mandag. Spaceys forsvarer har fors\u00f8kt \u00e5 s\u00e5 tvil rundt bevismaterialet mot skuespilleren, og pekt p\u00e5 at den forn\u00e6rmede ikke umiddelbart meldte saken til politiet. Om Spacey blir d\u00f8mt kan han m\u00e5tte sone opp til fem \u00e5r. Saken er den f\u00f8rste kriminalsaken mot Spacey siden flere sto frem med anklager mot ham i 2017. I alt er han blitt anklaget for seksuelle overgrep mot over 30 menn, og har avvist alle anklagene. Etter \u00e5 ha v\u00e6rt stille lenge, la Spacey p\u00e5 julaften ut en \u00abHouse of Cards\u00bb-inspirert video p\u00e5 Youtube, hvor han ikledd et nisseforkle snakker til publikum i videoen han har kalt \u00abLet Me Be Frank\u00bb. \u2013 Noen trodde p\u00e5 alt og har holdt pusten mens de har ventet p\u00e5 \u00e5 h\u00f8re meg innr\u00f8mme alt. De d\u00f8r etter \u00e5 h\u00f8re meg erkl\u00e6re at alt er sant og at jeg fikk det jeg fortjente. Ville ikke det ha v\u00e6rt lettvint om alt var s\u00e5 enkelt? sp\u00f8r han i den dr\u00f8yt tre minutter lange videoen."}
{"title": "Kim Jong-un er p\u00e5 plass i Kina", "text": "Nyhetsbyr\u00e5et melder p\u00e5 Twitter at Nord-Koreas leder ankom mandag 7. januar og vil v\u00e6re der frem til torsdag. En talsperson for Kinas utenriksdepartement bekrefter opplysningene. Ogs\u00e5 det nordkoreanske nyhetsbyr\u00e5et KCNA bekrefter at Kim Jong-un har forlatt hovedstaden Pyongyang for en tur til nabolandet i nord. Bekreftelsen kommer om lag seks timer etter meldingene om at et nordkoreansk tog ankom Beijing mandag. Kim er i Kina for \u00e5 m\u00f8te landets president Xi Jinping. I fjor var den nordkoreanske lederen i Kina tre ganger."}
{"title": "Klimarisikoutvalget rydder opp | Karl Eirik Schj\u00f8tt-Pedersen", "text": "Vi m\u00e5 alle gj\u00f8re hva vi kan for at verden skal n\u00e5 klimam\u00e5lene fra Paris. For \u00e5 f\u00e5 det til m\u00e5 vi bruke mer fornybar energi og mindre kull, men ogs\u00e5 mindre olje. Samtidig \u00f8ker verdens befolkning, s\u00e5 selv n\u00e5r vi skal n\u00e5 klimam\u00e5lene vil det v\u00e6re behov for olje og gass i lang tid fremover. Milj\u00f8organisasjonene har de siste \u00e5rene pr\u00f8vd \u00e5 fortelle det norske folk at det er en stor risiko knyttet til utbygging av norsk olje- og gassvirksomhet. De p\u00e5st\u00e5r at oljeselskapene ikke vurderer risiko knyttet til oljepris og priser p\u00e5 utslipp som f\u00f8lge av de globale klimam\u00e5lene. Dette er selvsagt feil. B\u00e5de selskapene og myndighetene foretar grundige vurderinger f\u00f8r det investeres enorme summer i nye olje- og gassprosjekter. 3rd-party-bio Ole Gunnar Ons\u00f8ien / NTB scanpix"}
{"title": "Klopp gamblet og tapte. Liverpool r\u00f8k rett ut av cupen", "text": "WOLVERHAMPTON - LIVERPOOL 2 \u2013 1 Liverpool er ute av FA-cupen etter at Wolverhampton ble for sterke mandag kveld. Se h\u00f8ydepunktene fra kampen \u00f8verst i artikkelen! Klopp hadde gjort ni endringer p\u00e5 laget som startet toppoppgj\u00f8ret mot Manchester City torsdag kveld. Det var trolig et tegn p\u00e5 at det er Premier League og Champions League som betyr aller mest p\u00e5 Anfield denne sesongen. James Milner og Dejan Lovren var de eneste som var igjen i 11-eren, men Lovren m\u00e5tte melde pass allerede f\u00f8r fem minutter var spilt med en l\u00e5rskade. Klopp hadde allerede gjort ten\u00e5ringene Curtis Jones (17) og Rafael Camacho (18) til debutanter, n\u00e5 m\u00e5tte han ogs\u00e5 kaste inn 16-\u00e5ringen Ki-Jana Hoever tidlig i midtforsvaret. Carl Recine, Reuters Wolverhampton hadde p\u00e5 sin side byttet ut omtrent halve laget, men stammen som var igjen var mer samspilt enn hva tilfellet var hos gjestene. Den f\u00f8rste omgangen var lenge et langt gjesp, men da det f\u00f8rst gikk galt for Liverpool var det ironisk nok veteranen Milner som rotet det til. Han surret bort ballen midt p\u00e5 banen til Ra\u00fal Jim\u00e9nez, og mexicaneren gikk strake veien mot m\u00e5l og satte ballen forbi Simon Mignolet. Darren Staples, Reuters"}
{"title": "Kongen giftet seg i hemmelighet med den unge russiske skj\u00f8nnhetsdronningen. N\u00e5 har han overraskende abdisert.", "text": "\u00abKongehuset meddeler at Hans Majestet 6. januar har abdisert som den 15. kongen av Malaysia\u00bb, opplyste kongehuset s\u00f8ndag. Kong Sultan Muhammad V (49) overtok tronen i 2016, men han tok permisjon i november av medisinske \u00e5rsaker. Senere kom det frem at den egentlig grunnen til frav\u00e6ret var at han giftet seg med den russiske skj\u00f8nnhetsdronningen Oksana Vojevodina (25). Hun ble k\u00e5ret til Miss Moskva i 2015, og if\u00f8lge den russiske avisen Gazeta skal det ha v\u00e6rt et overd\u00e5dig bryllup i et konserthus i Barvikha, et luksusomr\u00e5de som huser milliard\u00e6rer, kjendiser og toppolitikere vest for Moskva. Seks m\u00e5neder f\u00f8r bryllupet skal Vojevodina ha konvertert til islam, og hun skal ha tatt det muslimske navnet Rihana. Reuters/NTB scanpix"}
{"title": "Kort sagt, tirsdag 8. januar", "text": "P\u00e5 Idrottsgallan p\u00e5 svensk fjernsyn har det i alle \u00e5r v\u00e6rt en sekvens der man minnes gode idrettsfolk som d\u00f8de i l\u00f8pet av det forrige \u00e5ret. Det gj\u00f8res ved \u00e5 vise bilder av dem til seri\u00f8s musikk. P\u00e5 den norske Idrettsgallaen bryr ikke NRK seg om \u00e5 \u00e6re de d\u00f8de, men kaster bort sendetiden under gallaen med flere t\u00e5pelige innslag. 3rd-party-bio Vibeke Skofterud ble ikke nevnt med et eneste ord. NRK burde r\u00f8dme av skam. Lars Olle Engaas, kretsmester"}
{"title": "Krever at Svenska Akademien fors\u00f8rger henne som poet for \u00e5 g\u00e5 av", "text": "Br\u00e5ket som medf\u00f8rte at Svenska Akademien ikke delte ut Nobelprisen i litteratur i 2018, er langt fra over. Etter at en utredning i desember konkluderte med at Katarina Frostenson burde forlate Svenska Akademien, leverte Frostenson mandag sine krav utarbeidet sammen med hennes advokat Per E. Samuelsson."}
{"title": "KrFs r\u00f8de tropper etablerer nettverk", "text": "Hareide tapte som kjent den interne dragkampen om retningsvalg, og KrF sitter n\u00e5 i regjeringsforhandlinger med H\u00f8yre, Fremskrittspartiet og Venstre. Bakteppet for etableringen er Hareides bok \u00abDet som betyr noe\u00bb, melder V\u00e5rt Land. Avisen kan ogs\u00e5 fortelle at Hareide skal tale p\u00e5 en konferanse i regi av det nye nettverket Drivkraft 9. februar. \u2013 Vi \u00f8nsker \u00e5 ta vare p\u00e5 engasjementet Knut Arild Hareide skapte med boken og talen sin i fjor h\u00f8st \u2013 uavhengig av hva som skjer i regjeringsforhandlingene, sier Tore Christiansen i Nordland KrF. Sammen med Kristin Walstad fra Akershus KrF og Odd Anders With fra Tr\u00f8ndelag KrF utgj\u00f8r han arbeidsgruppen i Drivkraft \u2013 kristendemokratisk nettverk. Det var Walstad som grunnla den mye omtalte Facebook-gruppa Heia Hareide under KrFs interne prosess om retningsvalg i fjor h\u00f8st."}
{"title": "Kun to kom p\u00e5 visning: - For to \u00e5r siden ville det v\u00e6rt 30 stykker p\u00e5 visning", "text": "\u2013 Har man for h\u00f8ye prisforventninger n\u00e5, kan man ikke vente at det kommer folk p\u00e5 visning. Kj\u00f8perne har mye \u00e5 velge i og kan v\u00e6re selektive. Det er fort gjort \u00e5 prise seg ut av konkurransen, sier Christian Vammervold Dreyer, administrerende direkt\u00f8r i Eiendom Norge. For det blir konkurranse om kj\u00f8perne fremover i et marked med mange boliger for salg. De fleste boligselgerne \u00f8nsker nok en budrunde, men n\u00e5 for tiden er det vel s\u00e5 vanlig med en til en-forhandlinger, if\u00f8lge Dreyer. Selger takker ofte nei til det, erfarer han, men i et marked med h\u00f8y tilbudsside er det vanskelig \u00e5 unng\u00e5."}
{"title": "Kunstig intelligens: En fascinerende verden av l\u00e6rende maskiner", "text": "Det er FF0000, sa EDB-apparatet til meg. Jeg hadde sittet i noen uker og lest e-post og trykket p\u00e5 en knapp med et trivelig lite b\u00e5lsymbol hver gang det kom en melding om at jeg kunne f\u00e5 fire tommer st\u00f8rre forplantningsorgan, billig l\u00e5n, evig frelse og en video av Lolita i samkvem med kamel og parkometer levert p\u00e5 d\u00f8ren. Noen tusen ganger trykket jeg p\u00e5 Gehenna-knappen. Og se, jeg fikk dressert s\u00f8ppelpostfilteret til \u00e5 kaste posten for meg, gjennom et lite dataprogram inspirert av metoder IBM hadde puslet med p\u00e5 1960-tallet for \u00e5 kategorisere tekst automatisk. Med ivrige fingre kunne jeg unders\u00f8ke hva programmet hadde l\u00e6rt seg."}
{"title": "Lederen for kuppfors\u00f8ket i Gabon er p\u00e5grepet", "text": "\u2013 Situasjonen er under kontroll, sier regjeringstalsmannen Guy-Bertrand Mapangou til nyhetsbyr\u00e5et AFP. Gislene som skal ha blitt holdt i lokalene til en statlig radiostasjon er n\u00e5 l\u00f8slatt, if\u00f8lge myndighetene. Tidligere mandag fors\u00f8kte en gruppe offiserer \u00e5 overta makten i det lille, oljerike landet. Det ble meldt om skyting i hovedstaden Libreville og stridsvogner som kj\u00f8rte i gatene. En milit\u00e6rtalsmann leste opp en erkl\u00e6ring p\u00e5 statlig radio om at det var dannet et nasjonalt gjenopprettingsr\u00e5d. En video som ble lagt ut p\u00e5 sosiale medier, viste tre soldater if\u00f8rt den gr\u00f8nne bereten til den gabonske h\u00e6ren. Den ene leste opp en erkl\u00e6ring, mens de to andre sto bak med automatv\u00e5pen i hendene. Soldatene sa de villle gjenopprette demokratiet i landet. En nytt\u00e5rstale av president Ali Bongo \u00abforsterket tvilen om presidentens evner til \u00e5 fortsatt gjennomf\u00f8re sine plikter som president\u00bb, sa l\u00f8ytnant Kelly Ondo Obiang, selverkl\u00e6rt leder for Den patriotiske bevegelsen for forsvars- og sikkerhetsstyrkene i Gabon, p\u00e5 radio i morgentimene, if\u00f8lge nyhetsbyr\u00e5et Reuters. I videoen \u00f8verst i saken ses Obiang sammen med to andre soldater med store automatv\u00e5pen, mens han leser opp erkl\u00e6ringen."}
{"title": "Mann innr\u00f8mmer drap og ildsp\u00e5setting i Haugesund", "text": "Kvinnen ble funnet d\u00f8d etter en brann i et bolighus, men den forel\u00f8pige obduksjonsrapporten har vist at hun trolig d\u00f8de av stikkskade. Kvinnens samboer ble p\u00e5grepet og siktet for drap kort tid etter at n\u00f8detatene rykket ut til husbrannen."}
{"title": "Mann kritisk skadd i trafikkulykke \u2013 sj\u00e5f\u00f8r siktet", "text": "Ulykken skjedde mandag ettermiddag p\u00e5 E8 ved Nordkjosbotn i Troms, if\u00f8lge Nordlys. Avisen skriver at en lastebil fikk sleng p\u00e5 tilhengeren og traff en personbil i motg\u00e5ende kj\u00f8refelt. \u2013 Vi har siktet sj\u00e5f\u00f8ren av lastebilen for uaktsom kj\u00f8ring, sier operasjonsleder Karl Erik Thommasen i Troms politidistrikt. Sj\u00e5f\u00f8ren av personbilen satt fastklemt etter ulykken. \u2013 Tilstanden hans er kritisk og ustabil, og han er ikke utenfor livsfare, uttalte J\u00f8rn Resvoll, pressevakt ved Universitetssykehuset Nord-Norge, klokken 17.50. Lastebilen hadde et dashbordkamera, som filmet ulykken. \u2013 P\u00e5 bakgrunn av denne og \u00f8vrig etterforskning har vi f\u00e5tt en relativ klar oppfatning av hva som har skjedd, sier Thomassen. Sj\u00e5f\u00f8ren av lastebilen er utenlandsk statsborger. Han er fratatt f\u00f8rerkortet."}
{"title": "Mann siktet for voldtekt av seks\u00e5ring: \u2013 Dette er en s\u00e6rdeles grov sak", "text": "(Bergens Tidende): En 26 \u00e5r gammel mann ble i begynnelsen av desember p\u00e5grepet, etter at han skal ha tatt seg inn i et hus i nabolaget sitt og forgrepet seg p\u00e5 en seks \u00e5r gammel gutt. Overgrepet som er beskrevet sidestilles med voldtekt i straffeloven, skriver Bergens Tidende."}
{"title": "Marerittrekning for Solskj\u00e6r og United", "text": "Manchester United tok seg enkelt videre i verdens eldste turnering da Reading ble sl\u00e5tt 2 \u2013 0 tredje runde l\u00f8rdag. Mandag kveld fikk han en t\u00f8ff oppgave i neste omgang. Han m\u00e5 ta med seg Manchester United til London for \u00e5 m\u00f8te Arsenal borte til gigantoppgj\u00f8ret i den runden. FA cupen er Solskj\u00e6rs aller beste mulighet til \u00e5 vinne et trof\u00e9 som trenervikar. Kampen spilles i l\u00f8pet av helgen 25. \u2013 28. januar. Det ble en spennende trekning da Tottenham, Arsenal og United var tre av de fire siste lagene i bollen. Tottenham endte opp med Crystal Palace borte."}
{"title": "Mens de kjemper for \u00e5 berge tr\u00e5leren p\u00e5 Svalbard, ligger Sysselmannens b\u00e5t 200 mil unna", "text": "Det har g\u00e5tt en dr\u00f8y uke siden tr\u00e5leren Northguider gikk p\u00e5 grunn s\u00f8r for Kinnvika p\u00e5 Nordaustlandet p\u00e5 Svalbard. Alarmen gikk hos Sysselmannen klokken 13.30 fjerde juledag."}
{"title": "Min far henges feilaktig ut som profittdrevet flyktninglos | Jon Elling Whist", "text": "To m\u00e5neder etter at mine foreldre r\u00f8mte landet med Gestapo i h\u00e6lene, ble jeg f\u00f8dt i landflyktighet i G\u00f6teborg i 1943. Min far, Alf T. Pettersen, ledet Carl Fredriksens Transport. Min h\u00f8ygravide mor, Gerd, bisto med logistikk og kommunikasjon. I l\u00f8pet av seks uker vinteren 1942/43 reddet Carl Fredriksens Transport mer enn 350 j\u00f8der og enda flere motstandsfolk over til Sverige. Mine foreldre overlevde, men sto p\u00e5 bar bakke etter krigen. To av gruppens medlemmer, Rolf Syversen og Rolv Engebretsen, fikk b\u00f8te med livet. 3rd-party-bio Marte Michelet er en god skribent. Det kan forlede leserne til \u00e5 tro p\u00e5 det hun skriver om Carl Fredriksens Transport i kapittel 19 \u00abFluktens skyggeside\u00bb i boken Hva visste hjemmefronten? Her er det s\u00e5 mange feil og udokumenterte p\u00e5stander at boken ikke fortjener betegnelsen sakprosa. Ved uredelig kildebruk har hun konstruert en r\u00f8verhistorie om Carl Fredriksens Transport. Her f\u00f8lger et par eksempler:"}
{"title": "Minst 27 drept i eksplosjon og angrep i Afghanistan", "text": "Tolv personer, blant dem seks sivile, ble drept da en bombe gikk av i Paktika-provinsen s\u00f8r\u00f8st i landet. Gruppen hadde funnet bomben i veikanten og skulle frakte den inn i en bil da den gikk av, opplyser leder for de lokale myndighetene, Bakhtiar Gul Hemat, mandag. I tillegg ble flere drept i to Taliban-angrep i provinsen Badghis sent s\u00f8ndag kveld. To politifolk og 12 soldater ble drept i et angrep mot en milit\u00e6rbase i Qadis-distriktet, mens minst sju politifolk ble drept i et angrep i Ab Kamari. I tillegg ble minst ni personer skadd. Det opplyser Abdul Aziz Baig, leder for myndighetene i Badghis. Taliban har trappet opp angrepene mot sikkerhetsstyrker rundt om i Afghanistan de siste m\u00e5nedene. Parallelt har USA og andre land trappet opp den diplomatiske innsatsen for \u00e5 f\u00e5 Taliban til forhandlingsbordet, men denne prosessen har blitt vanskeliggjort av meldingene om at USA vil trekke ut halvparten av sine soldater i Afghanistan."}
{"title": "Nasjonal forsvarsindustri sikrer den kollektive forsvarsevnen | Christian Tybring-Gjedde", "text": "Stortinget behandler f\u00f8rstkommende onsdag den \u00e5rlige stortingsmeldingen om eksport av forsvarsmateriell, eller krigsmateriell som opposisjonen og dens tilhengere i mediene gjerne omtaler det. Og like forutsigbart som vinterm\u00f8rket, anklages Regjeringen for \u00e5 sette eksport av forsvarsmateriell foran menneskerettigheter. Den ytterligg\u00e5ende opposisjonen karakteriserer gjerne eksportpolitikken som bistand til krigsprofit\u00f8rer i deres samvittighetsl\u00f8se salg av v\u00e5pen med uskyldige ofre for krig i potten. 3rd-party-bio Torstein B\u00f8e / NTB scanpix Det er imidlertid interessant \u00e5 merke seg at SV og R\u00f8dt i innstillingen ikke st\u00e5r alene om \u00e5 \u00f8nske et enda strengere eksportregelverk, men at b\u00e5de Senterpartiet og Kristelig Folkeparti er medforslagsstillere med m\u00e5l om \u00e5 gj\u00f8re norsk eksport enda mer restriktiv. Blant annet fremmes det forslag om \u00e5 utrede innf\u00f8ring av s\u00e5kalt sluttbrukererkl\u00e6ring for all eksport av forsvarsmateriell."}
{"title": "NRK: Frps stortingsrepresentant la m\u00f8ter til Geilo i p\u00e5sken \u2013 lot Stortinget betale", "text": "I p\u00e5skeuken i 2016 la stortingsrepresentant for Fremskrittspartiet, Helge Andr\u00e9 Nj\u00e5stad, jobbm\u00f8ter til Geilo, som er et popul\u00e6rt reisem\u00e5l i p\u00e5sken. Reiseregningen inkluderte hotellovernatting p\u00e5 Dr. Holms hotell p\u00e5 1590 kroner, en BMW leiebil for 2865 kroner og diett p\u00e5 1278 kroner. Tilsammen fikk Nj\u00e5stad utbetalt 5.733 kroner fra Stortinget for turen til Geilo, skriver NRK. NRK har funnet flere eksempler p\u00e5 familieturer til komfortable hoteller i reiseregningene Nj\u00e5stad har levert til Stortinget. Det som g\u00e5r igjen er at Frp-politikeren har korte jobbrelaterte m\u00f8ter p\u00e5 de samme reisene."}
{"title": "Oppgang p\u00e5 Tokyo-b\u00f8rsen", "text": "Nikkei-indeksen steg 2,4 prosent, mens den bredere Topix-indeksen hadde steget hele 2,8 prosent da b\u00f8rsen stengte i den japanske hovedstaden. Ogs\u00e5 p\u00e5 b\u00f8rsene i Kina pekte pilene oppover p\u00e5 ettermiddagen lokal tid. Verdens aksjemarkeder har v\u00e6rt preget av sterke svingninger b\u00e5de opp og ned de siste ukene. Fredag gikk de amerikanske b\u00f8rsene rett til v\u00e6rs, og Dow Jones-indeksen steg hele 3,3 prosent. Bakgrunnen for oppgangen var en oppl\u00f8ftende amerikansk arbeidsmarkedsrapport fra USA og uttalelser fra sentralbanksjef Jerome Powell om at banken vil se an den \u00f8konomiske utviklingen n\u00e5r den vurderer nye rentehevninger."}
{"title": "Over 37 millioner passasjerer fl\u00f8y med Norwegian i fjor", "text": "Antall passasjerer steg med over 4 millioner fra 2017, til godt over 37 millioner i fjor. Passasjer\u00f8kningen var p\u00e5 13 prosent for \u00e5ret som helhet. I desember \u00f8kte antall passasjerer med 15 prosent, fra 2,4 til 2,8 millioner. Men felles for \u00e5ret og m\u00e5neden er at fyllingsgraden \u2013 andelen flyseter hvor det faktisk sitter passasjerer n\u00e5r flyet er i lufta \u2013 gikk markant ned: 6 prosentpoeng til 78,6 prosent i desember og 1,7 prosentpoeng til 85,8 prosent i 2018. \u2013 Konkurransen i luftfarten har v\u00e6rt t\u00f8ff ogs\u00e5 i 2018, og kombinert med en h\u00f8y oljepris og andre operative utfordringer har dette p\u00e5virket v\u00e5re resultater, sier konsernsjef Bj\u00f8rn Kjos. Selskapet har hatt en betydelig kapasitetsvekst ogs\u00e5 i 2018, med oppstart av 35 nye ruter, leveranse av 25 nye fly og en stor \u00f8kning i langdistansetrafikken, samt flere avganger p\u00e5 flere popul\u00e6re ruter, som fra London Gatwick. I tillegg sysselsatte konsernet over 2.000 nye medarbeidere, if\u00f8lge en pressemelding fra Norwegian. \u2013 Norwegian har gjort betydelige investeringer dette \u00e5ret og g\u00e5r n\u00e5 inn i en fase med betydelig lavere vekst. Vi har justert ruteportef\u00f8ljen og kapasiteten fremover og har tilpasset ruteprogrammet til vintersesongen, understreker Kjos."}
{"title": "Per Kleiva \u2013 politisk raseri og poetisk innlevelse", "text": "Det er ikke akkurat noe selvhevdende skryt over Per Kleivas (1933 \u2013 2017) svar da han i et Samtiden-intervju for \u00e5tte \u00e5r siden ble spurt om han ikke var godt forn\u00f8yd med livsverket sitt: \u00abJeg tenker ikke s\u00e6rlig mye p\u00e5 det. Til en viss grad er det jo brukskunst jeg har laget. Jeg har ikke laget den for evigheten. Jeg ville den skulle fungere i samtida og bli brukt.\u00bb"}
{"title": "Planlegger giftem\u00e5l i 2019 - men f\u00f8rst skal Anders (25) spille for TIL-kontrakt", "text": "Den robuste midtstopperen fra Harstad fikk sist torsdag en foresp\u00f8rsel fra sportssjef i TIL, Svein-Morten Johansen, om \u00e5 trene med klubben den f\u00f8rste uken etter de starter opp 15. januar. \u2013 Det blir veldig g\u00f8y \u00e5 trene med de en ukes tid. Jeg tror i utgangspunktet det kun er et treningsopphold der vi skal bli bedre kjent, s\u00e5 jeg g\u00e5r inn med \u00e5pent sinn. Samtidig tenker jeg at alt er mulig, sier Anders Jenssen til iTroms\u00f8."}
{"title": "Politiet planlegger nye s\u00f8k i Tamokdalen onsdag", "text": "Politiet vil da mer presis posisjonere de to som allerede er lokalisert, og s\u00f8ke videre etter de to andre omkomne. \u2013 V\u00e6rprognosene tyder p\u00e5 at onsdag er det f\u00f8rste tidsvinduet med flyforhold som gj\u00f8r det mulig \u00e5 s\u00f8ke gjennom skredet p\u00e5 nytt fra helikopter, opplyser Troms politidistrikt. Politiet offentliggjorde navnene p\u00e5 de fire skil\u00f8perne mandag ettermiddag. Det er finske Mikael Sten (29), Niklas Nyman (36), Andr\u00e9 Stenfors (32) og svenske Disa B\u00e4ckstr\u00f6m (29). \u2013 De p\u00e5r\u00f8rende vil takke redningsmannskapene, helsepersonell, politiet og det lokale kriseteamet for den fantastiske innsatsen de har gjort og fortsatte gj\u00f8r. De p\u00e5r\u00f8rende vil ogs\u00e5 rette en varm takk til Balsfjord kommune for den fine mottakelsen, heter det i en uttalelse som er videreformidlet av politiet. Politiet publiserte ogs\u00e5 bilder av de savnede, og de p\u00e5r\u00f8rende ber om at mediene ikke publiserer andre bilder, samt viser respekt for de p\u00e5r\u00f8rende og deres sorg."}
{"title": "Psykologiforskning gjelder bare for noen f\u00e5 mennesker | Nina Kristiansen", "text": "I Uviten skriver Nina Kristiansen, Atle Fretheim, Marit Simonsen og Simen Gaure hver uke om det de mener er d\u00e5rlig forskning, flau formidling, kunnskapsl\u00f8se politiske forslag og ren fusk. Psykologi er popul\u00e6rt. Vi er fascinert av denne vitenskapen som gir innblikk i menneskesinnet. Hvorfor tenker og handler vi som vi gj\u00f8r? Hva er gunstig adferd p\u00e5 jobb og i parforhold? Hvordan kan sykdom og skader p\u00e5 sinnet leges? Men n\u00e5 f\u00e5r psykologiforskningen alvorlige skudd for baugen. Forskning.no"}
{"title": "Putin feiret ortodoks jul p\u00e5 en midnattsmesse. Han fikk en julegave han neppe hadde \u00f8nsket seg.", "text": "Omkranset av hundrevis av ikoner, fresker og forgylte ornamenter, fremf\u00f8rte prestene det innviklede, ortodokse ritualet under julemessen natt til mandag. Prestene leste, halvt sang, b\u00f8nner fra store bibler. Det hele ble sendt p\u00e5 russisk TV. Katedralen i St. Petersburg var full av mennesker. Fremst sto en gruppe barn. Med jevne mellomrom korset de seg og bukket dypt. Midt blant dem sto Russlands president Vladimir Putin."}
{"title": "Regjeringen i Gabon sier kuppfors\u00f8k er avverget", "text": "Myndighetene i Gabon sier kuppfors\u00f8ket i det afrikanske landet er avverget og at de fleste kuppmakerne er p\u00e5grepet etter at en gruppe soldater mandag morgen tok kontroll over den nasjonale radiostasjonen. En milit\u00e6rtalsmann leste opp en erkl\u00e6ring om at det er opprettet et nasjonalt gjenopprettingsr\u00e5d. \u2013 Situasjonen er under kontroll, sier regjeringstalsmannen Guy-Bertrand Mapangou til nyhetsbyr\u00e5et AFP. Nyhetsbyr\u00e5et Reuters melder klokken 10.41 norsk tid at fire av fem offiserer som fors\u00f8kte \u00e5 gjennomf\u00f8re kuppet, er blitt arrestert ved den beleirede radiostasjonen. Den siste klarte \u00e5 flykte, opplyser Mapangou til Reuters. Soldatene sa de villle gjenopprette demokratiet i landet. En nytt\u00e5rstale av president Ali Bongo \u00abforsterket tvilen om presidentens evner til \u00e5 fortsatt gjennomf\u00f8re sine plikter som president\u00bb, sa l\u00f8ytnant Kelly Ondo Obiang, selverkl\u00e6rt leder for Den patriotiske bevegelsen for forsvars- og sikkerhetsstyrkene i Gabon, p\u00e5 radio i morgentimene, if\u00f8lge nyhetsbyr\u00e5et Reuters. I videoen \u00f8verst i saken ses Obiang sammen med to andre soldater med store automatv\u00e5pen, mens han leser opp erkl\u00e6ringen."}
{"title": "Restaurantanmeldelse: Happy av Happolati", "text": "\u2013 Vi spiser kj\u00f8nnsorganene, sier spisef\u00f8lget muntert. Vi har f\u00e5tt f\u00f8rste rett hos Happolati, som holder til i de gamle lokalene til Ylajali p\u00e5 St. Olavs Plass. Happolati tilbyr to menyer i ulike st\u00f8rrelser og er et spisested med en kombinasjon av nordiske og asiatiske smaker. Vi har valgt den st\u00f8rste menyen til 750 kroner og har startet med kr\u00e5keboller, der man faktisk spiser hunnens rogn og hannens kj\u00f8nnsorganer. Retten serveres r\u00e5, smaker av frisk sj\u00f8 og kan minne litt om \u00f8sters. Tilbeh\u00f8ret er fermentert selleri og sellerirotkrem, som gir fin s\u00f8dme til retten."}
{"title": "Rettssaken mot seks terrortiltalte i Sverige i gang", "text": "Rettssaken i Solna tingrett skulle etter planen ha begynt klokken 9 mandag morgen, men ble forsinket da det manglet en usbekisk tolk. Alle de seks tiltalte kommer fra Usbekistan og Kirgisistan. En time senere var imidlertid rettssaken i gang. Tre av mennene er tiltalt for terrorplanlegging. If\u00f8lge tiltalen skal de ha skaffet og oppbevart store mengder kjemikalier og annet utstyr som kan anvendes til sprengstoff, i fors\u00f8k p\u00e5 \u00e5 drepe og s\u00e5re andre mennesker. P\u00e5talemyndigheten mener terrorplanen kunne p\u00e5f\u00f8rt Sverige stor skade dersom den hadde blitt satt ut i livet."}
{"title": "Rosenborg og Haugesund enige om Horneland: \u2013 Deilig \u00e5 ha det overst\u00e5tt", "text": "Sent mandag kveld kom meldingen om at FK Haugesund og Rosenborg har kommet til enighet i trenerstriden rundt Eirik Horneland og hans assistent Karl Oskar Emberland. \u00abFK Haugesund og Rosenborg BK har i kveld inng\u00e5tt avtale om at Eirik Horneland og Karl Oskar Emberland frigis fra sine kontrakter i FKH med umiddelbar virkning\u00bb, skriver FK Haugesund p\u00e5 klubbens hjemmeside. \u00abPartene er glade for at saken er l\u00f8st, og \u00f8nsker Eirik og Karl Oskar lykke til med nye utfordringer i Trondheim\u00bb, heter det videre. \u2013 Deilig \u00e5 ha det overst\u00e5tt. La oss ta resten i morgen. M\u00e5 f\u00e5 summet meg litt, skriver Eirik Horneland i en SMS til Adresseavisen ved midnatt mandag. Les intervjuet med Horneland: Snakker for f\u00f8rste gang om RBK-jobben: Trengte tenkepause f\u00f8r han sa ja til Rosenborg"}
{"title": "Rudrevyen 2019: Alt du ikke visste at du \u00f8nsket deg", "text": "Ved f\u00f8rste \u00f8yekast virker Rudrevyens konsept faretruende stort og vagt. P\u00e5 plakaten troner frihetsgudinnen foran en blinkende stjernehimmel med revyens tittel New York i gullbokstaver. Hvordan i alle dager kan den amerikanske metropolen New York danne utgangspunktet for en vellykket revy p\u00e5 en videreg\u00e5ende skole i B\u00e6rum?"}
{"title": "Rydder opp i en forvirrende debatt | Karl Eirik Schj\u00f8tt-Pedersen", "text": "I flere \u00e5r har Frederic Hauge og hans st\u00f8ttespillere pr\u00f8vd \u00e5 forlede det norske folk til \u00e5 tro at oljeselskapene ikke vurderer s\u00e5kalt klimarisiko. Dette er tilbakevist i rapporten fra Oslo Economics, og n\u00e5 har det statlige Klimarisiko-utvalget sl\u00e5tt fast at selskapene tar hensyn til slik risiko. Men i stedet for \u00e5 beklage at han har satt frem feil p\u00e5stander, g\u00e5r Hauge til angrep p\u00e5 meg. 3rd-party-bio"}
{"title": "S\u00e5 mye tjente Kl\u00e6bo og \u00d8stberg p\u00e5 Tour de Ski-suksessen", "text": "If\u00f8lge oversikten til Det internasjonale skiforbundet (FIS) tjente Kl\u00e6bo totalt 77.000 sveitserfranc i l\u00f8pet av touren i Mellom-Europa. Det tilsvarer 675.000 kroner. Tr\u00f8nderen vant fem av sju etapper. Sammenlagtseieren utgj\u00f8r over 70 prosent av premiepengene. Kl\u00e6bo topper FIS' pengeliste for 2018/19-sesongen suverent foran Sjur R\u00f8the. I alt har tr\u00f8nderen i vinter hanket inn 847.000 kroner. Har du f\u00e5tt med deg denne? \u00abAlle\u00bb dropper Tour de Ski. Her er fire forslag som kan endre dette \u00d8stberg hadde \u00e9n etappeseier mindre enn Kl\u00e6bo, men Gj\u00f8vik-jenta tjente likevel 10.000 kroner mer p\u00e5 Tour de Ski-suksessen. Totalt har 28-\u00e5ringen ogs\u00e5 h\u00e5vet inn en god del mer enn Kl\u00e6bo. Halvveis ut i sesongen har \u00d8stberg g\u00e5tt inn 986.000 kroner. Seieren p\u00e5 fjerde etappe i Oberstdorf var hennes f\u00f8rste i vinter, men \u00d8stberg hadde allerede tjent godt p\u00e5 en rekke pallplasser i distanserenn tidligere i vinter dominert av Therese Johaug. Sistnevnte er nummer to p\u00e5 pengeoversikten til FIS for innev\u00e6rende sesong. Med sine fem strake distanseseirer f\u00f8r jul er Johaug bokf\u00f8rt med 575.000 kroner i premiepenger. (\u00a9NTB)"}
{"title": "SAS-fly m\u00e5tte avbryte landing", "text": "Det skriver VG. Flyet fra SAS m\u00e5tte avbryte landingen like f\u00f8r touchdown. Det opplyser en tipser til avisen. Lasse Vangstein, pressetalsmann i Avinor, bekrefter overfor VG at et annet fly ikke hadde kommet seg helt av rullebanen, slik at SAS-flyet kunne lande. \u2013 Det var en annen flymaskin p\u00e5 rullebanen som ikke fikk nok klaring til \u00e5 komme seg unna. Flyet hadde god kontakt med t\u00e5rnet, og fikk dermed beskjed om \u00e5 avbryte innflyvning og fly en runde f\u00f8r de landet p\u00e5 nytt, sier Vangstein til VG. If\u00f8lge pressetalsmannen kan slike hendelser av og til skje. Han p\u00e5peker at alle prosedyrer ble fulgt under landingen."}
{"title": "Saudiarabisk 18-\u00e5ring har forlatt flyplasshotellet i Bangkok med FN", "text": "Myndighetene opplyste mandag at 18-\u00e5ringen ville bli midlertidig sluppet inn i landet for \u00e5 kunne m\u00f8te FN, og hun har n\u00e5 forlatt flyplassen sammen med FN-representanter. FNs h\u00f8ykommiss\u00e6r for flyktninger (UNHCR) har v\u00e6rt i kontakt med Rahaf Mohammed al-Qunun for \u00e5 finne ut om hun har krav p\u00e5 beskyttelse som flyktning. Det ventes at UNHCR vil bruke mellom fem og sju dager p\u00e5 \u00e5 unders\u00f8ke al-Qununs sak. Immigrasjonspolitiet i Thailand har publisert bilder av 18-\u00e5ringen etter at hun forlot hotellet, og if\u00f8lge en melding p\u00e5 al-Qununs Twitter-konto har hun n\u00e5 f\u00e5tt tilbake passet sitt. Det er ikke kjent hvor i Bangkok hun skal oppholde seg. Al-Qunun h\u00e5per \u00e5 f\u00e5 innvilget asyl i Australia og kom til Bangkok med et fly fra Kuwait l\u00f8rdag. I intervjuer har hun sagt at hun risikerer \u00e5 bli drept av mannlige slektninger i hjemlandet. Immigrasjonsmyndighetene i Thailand har tidligere opplyst at al-Qunun m\u00e5tte reise tilbake til Kuwait. Men p\u00e5 en pressekonferanse mandag ble det klart at denne beslutningen var endret. \u2013 Thailand er smilets land. Vi vil ikke sende noen i d\u00f8den, sa Surachate Hakparn, sjef for det thailandske immigrasjonspolitiet."}
{"title": "Serbisk spisskjempe er h\u00f8yaktuell for Brann", "text": "Fejsal Mulic (24) fra Serbia gj\u00f8r selv Azar Karadas til sm\u00e5gutt. Som en kraftpakke p\u00e5 mer enn to meter er han vond \u00e5 m\u00f8te for forsvarerne han treffer p\u00e5 i israelsk liga. Der spilte Mulic i 2018 for Hapoel Tel Aviv."}
{"title": "Snakker for f\u00f8rste gang om RBK-jobben: Trengte tenkepause f\u00f8r han sa ja til Rosenborg", "text": "HAUGESUND: Eirik Horneland har full forst\u00e5else for at han ikke sto \u00f8verst p\u00e5 RBKs \u00f8nskeliste. Men da han ble kontaktet, var det aldri som noe annet enn hovedtrener. \u2013 Nei. Jeg tror ikke Eirik Horneland var \u00abtop of the list\u00bb i RBK i august, sier Horneland til Adresseavisen og ler."}
{"title": "Solberg avviser ulvekritikk fra partikollega", "text": "\u2013 Denne regjeringen skyter ulv. Ingen har skutt s\u00e5 mye ulv som denne regjeringen. Men vi m\u00e5 ha et opplegg som holder dersom det pr\u00f8ves for domstolene. Vi skal forvalte bestanden, men samtidig v\u00e6re innenfor lovverket, sier Solberg til VG. Sentralstyremedlem og nestleder i Tr\u00f8ndelag H\u00f8yre, Anders Ki\u00e6r, gikk i et \u00e5pent brev til statsministeren ut mot sin egen partileder og partiets rovdyrpolitikk. Ulvemotstanderen mener H\u00f8yre vil tape oppslutning i distriktene om partiet ikke snur. \u2013 Jeg vet mange der ute \u00f8nsker en strengere ulvepolitikk. Men min opplevelse er at veldig mye av det vi har gjort de to siste \u00e5rene, har falt noks\u00e5 godt ut i distriktene, sier Solberg. Hun legger til at hun opplever konfliktniv\u00e5et lavere n\u00e5 enn det var p\u00e5 samme tid for to \u00e5r siden."}
{"title": "Spionsiktet amerikaner h\u00e5per p\u00e5 utveksling", "text": "\u2013 Det er ingen detaljer om arrestasjonen, s\u00e5 det er vanskelig \u00e5 ikke tenke at dette bare handler om to tautrekking mellom stormakter, hva n\u00e5 enn grunnen m\u00e5tte v\u00e6re, sier David Whelan til AFP. Whelan sier imidlertid at han har tro p\u00e5 at amerikanske myndigheter har mulighet til \u00e5 f\u00e5 broren hans hjem, men sier han er bekymret. \u2013 Jeg er veldig bekymret, s\u00e6rlig fordi det ikke er noe mulig \u00e5 f\u00e5 innsikt i det russiske rettssystemet. Vi er bekymret for at han vil bli d\u00f8mt uten tilstrekkelig med bevis, sier Whelan, som bor i Newmarket utenfor Toronto i Canada."}
{"title": "SSB: \u2013 Flere barn betyr st\u00f8rre utgifter for staten", "text": "\u2013 Hvis vi ikke fikser mangelen p\u00e5 barn, blir det mangel p\u00e5 arbeidskraft i eldreomsorgen og vanskeligere \u00e5 finansiere velferdsordningene, sa statsminister Erna Solberg i sin nytt\u00e5rstale. Den argumentasjonen er ikke forsker Erling Holm\u00f8y ved Statistisk sentralbyr\u00e5 (SSB) enig i, skriver Dagens N\u00e6ringsliv. Holm\u00f8y har ledet arbeidet med en rapport som i disse dager sluttf\u00f8res av SSB, bestilt av Solbergs regjering gjennom Barne- og likestillingsdepartementet. Fordi rapporten forel\u00f8pig ikke er godkjent internt, \u00f8nsker Holm\u00f8y ikke \u00e5 g\u00e5 ut med konklusjonen, men forteller at det ikke er sikkert Solbergs plan vil fungere som hun \u00f8nsker. SSBs beregninger viser at dersom norske kvinner f\u00f8der flere barn, s\u00e5 blir det flere som m\u00e5 fors\u00f8rges i en periode p\u00e5 65 \u00e5r."}
{"title": "Start skal ikke spille en eneste treningskamp p\u00e5 hjemmebane i vinter: \u2013 Fryktelig synd", "text": "\u2013 Vi synes det er fryktelig synd. Vi skulle gjerne \u00f8nsket oss noen kamper i S\u00f8rlandshallen eller et annet sted for \u00e5 vise oss fram, sier Start-trener Kjetil Rekdal til F\u00e6drelandsvennen. For vil du se Start spille treningskamper denne vinteren, m\u00e5 du ty til en form for skjerm om du ikke \u00f8nsker \u00e5 reise langt. Ingen av Starts planlagte treningskamper denne vinteren g\u00e5r p\u00e5 S\u00f8rlandet."}
{"title": "Statsst\u00f8tte i hytt og v\u00e6r | Ingunn \u00d8kland", "text": "Javel, et stunt. Det var min f\u00f8rste reaksjon da jeg i romjulen leste at Helge Lur\u00e5s har stiftet et livssynssamfunn. I Aftenposten fortalte Lur\u00e5s at han planlegger \u00e5 s\u00f8ke offentlige midler til det s\u00e5kalte Ytringsfrihetsforbundet (YFO). Han utelukker ikke at fremtidige inntekter kan g\u00e5 til nettavisen Resett, der Lur\u00e5s selv er redakt\u00f8r. Hvis dette er et stunt, s\u00e5 kan m\u00e5let v\u00e6re \u00e5 avsl\u00f8re hvor sjener\u00f8se \u2013 for ikke \u00e5 si dumsnille \u2013 norske politikere er overfor tros- og livssynssamfunn. Men ogs\u00e5 hvis initiativet er alvorlig ment, kan det undergrave ordningen. Et lite milj\u00f8 med en politisk agenda skal alts\u00e5 kunne h\u00e5ve inn penger bare fordi man kaller sin agenda for et livssyn? 3rd-party-bio"}
{"title": "Sveitser blir f\u00f8rste hinder for Ruud p\u00e5 vei til Australian Open", "text": "Det norske tennistalentet er femteseedet i kvalifiseringen p\u00e5 hardcourten i Melbourne. Hans f\u00f8rste kampen er tirsdagens siste p\u00e5 bane 3 og vil dermed spilles f\u00f8rst p\u00e5 morgenen norsk tid. Ruud og Laaksonen m\u00f8ttes i en Challenger-turnering i Playford forrige torsdag, der nordmannen var klart best og vant 6-3, 6-4. Dette var i tredje runde i turneringen. Ruud r\u00f8k senere ut i kvartfinalen. Casper Ruud kvalifiserte seg i fjor for f\u00f8rste gang til hovedturneringen i Australian Open. Der ble det stopp i 2. runde mot argentineren Diego Schwartzman. 20-\u00e5ringen har etter endt sesong i fjor hatt et lengre treningsopphold p\u00e5 Rafael Nadals treningskompleks p\u00e5 Mallorca, under ledelse av Nadals onkel Tony Nadal. P\u00e5 mandagens ferske ATP-ranking rykker Casper Ruud opp \u00e9n plass fra 112 til 111. Herrelisten toppes av Novak Djokovic foran Nadal og Roger Federer. P\u00e5 kvinnenes ranking er rumeneren Simona Halep fortsatt ener. Hun topper foran Angelique Kerber og Caroline Wozniacki en uke f\u00f8r Australian Open-starten."}
{"title": "Svensk h\u00e5ndballspiller legger br\u00e5tt opp: \u2013 F\u00f8ler jeg er f\u00f8dt i feil kropp", "text": "Sand har i flere \u00e5r v\u00e6rt et kjent ansikt p\u00e5 det svenske kvinnelandslaget. Senest i desember spilte hun EM i Frankrike, men mandag gjorde hun br\u00e5tt slutt p\u00e5 livet som h\u00e5ndballproff. \u00c5rsaken avsl\u00f8rer hun i sin egen podkast under navnet \u00abUtkastpodden\u00bb. \u2013 Jeg er f\u00f8dt i feil kropp. Hadde en helt anonym 26-\u00e5ring stilt seg i k\u00f8 for kj\u00f8nnsdysfori, som det s\u00e5 fint heter, hadde det mest sannsynlig g\u00e5tt ubemerket forbi de aller fleste. Jeg ville aldri kommet unna med det, for folk ville uansett f\u00e5tt greie p\u00e5 det. Derfor velger jeg \u00e5 g\u00e5 ut med det p\u00e5 min egen m\u00e5te og med mine egne ord, sier Sand og fortsetter: \u2013 Jeg gj\u00f8r det for min egen skyld, og det f\u00f8les befriende at jeg endelig kan legge alle kortene p\u00e5 bordet og si det som det er. Men jeg gj\u00f8r det ogs\u00e5 for mine n\u00e6re og kj\u00e6re, slik at de skal slippe \u00e5 lyve om hvorfor jeg legger opp. HAR DU LEST DENNE? Karsten Warholm gjorde store endringer i livsstilen. Her er grepene han tok"}
{"title": "To personer omkommet i trafikkulykke i M\u00f8re og Romsdal", "text": "Det var en m\u00f8teulykke mellom en personbil og en lastebil. Politiet meldte om ulykken klokken 16.40 p\u00e5 Twitter."}
{"title": "Toppseriespiller klar for Fl\u00f8ya", "text": "Lillevold Johnsen hadde allerede rukket \u00e5 bli godt kjent med sine nye lagkamerater da iTroms\u00f8 traff henne mandag i forbindelse med en styrke\u00f8kt for laget. \u2013 Jeg har trent med Fl\u00f8ya hele h\u00f8stsesongen, forteller Lillevold Johnsen til iTroms\u00f8."}
{"title": "Tre m\u00e5ter \u00e5 bli kvitt det farlige magefettet p\u00e5", "text": "Magefett er spesielt farlig fordi det genererer mer farlig fett i blodet. Dette fettet kan f\u00f8re til \u00e5reforkalkning, \u00f8kt risiko for hjerte- og karsykdommer, h\u00f8yt blodtrykk, noen kreftformer og giktlidelser. Blant annet."}
{"title": "Trodde det var vann p\u00e5 Farris-flaske med gift - d\u00f8de etter f\u00e5 timer", "text": "Flasken l\u00e5 i en av bilene tilh\u00f8rende Alvdal Skurlag i Nord-\u00d8sterdal. Den blanke v\u00e6sken viste seg \u00e5 v\u00e6re en d\u00f8delig konsentrasjon av stoffet natriumnitritt, som i sterkt fortynnet form brukes til \u00e5 teste kvaliteten p\u00e5 impregnert trelast."}
{"title": "Tvungent psykisk helsevern for 20-\u00e5ring etter drapet i Vads\u00f8", "text": "Det g\u00e5r frem av dommen mot den unge flyktningen i \u00d8st-Finnmark tingrett mandag. Dommen er i tr\u00e5d med aktors p\u00e5stand. Den d\u00f8mte, en 20 \u00e5r gammel mann med afghansk bakgrunn med midlertidig opphold i Norge, var psykotisk da drapet ble beg\u00e5tt, if\u00f8lge to medisinsk sakkyndige. \u00abSammenholdt med de sakkyndiges vurderinger rundt tiltaltes sykdomsbilde og p\u00e5krevd behandlingsopplegg, der de ogs\u00e5 konkluderer med at tiltalte mangler innsikt om egen sykdom og motivasjon for behandling, finner retten etter en samlet vurdering at det foreligger en n\u00e6rliggende og reell fare for alvorlige voldshandlinger fra tiltalte om han ikke er underlagt kontroll og oppf\u00f8lgning under tvungent psykisk helsevern, og at et slik tiltak er n\u00f8dvendig for verne andres liv og helse\u00bb, heter det i dommen. Det var NRK som omtalte dommen f\u00f8rst. Privat"}
{"title": "Universitetet i S\u00f8r\u00f8st-Norge mintes Maren og Louisa med to minutters stillhet", "text": "Campus B\u00f8 hadde et behov for \u00e5 m\u00f8te studentene til en minnemarkering f\u00f8r semesterstart mandag for selv \u00e5 \u00abramme inn det fryktelige som har skjedd\u00bb, if\u00f8lge instituttleder Anette Bischoff. Ved samtlige campuser tilknyttet Universitetet i S\u00f8r\u00f8st-Norge (USN) ble de to unge kvinnenes minne hedret med to minutters stillhet \u2013 ett minutt for hver av dem. \u2013 Det er noen av studentene som er dypt ber\u00f8rt, ikke bare av drapet, men ogs\u00e5 av spredningen av videoen. Dette er bestialitet satt i system som vi m\u00e5tte finne en m\u00e5te \u00e5 h\u00e5ndtere p\u00e5, sier Bischoff. Hun sikter til et videoopptak fra \u00e5stedet som ble spredt p\u00e5 internett. Terje Bendiksby / NTB scanpix"}
{"title": "Var koblet til RBK \u2013 n\u00e5 slutter han i Nordsj\u00e6lland", "text": "Den danske superligaklubben FC Nordsj\u00e6lland m\u00e5 finne seg en ny hovedtrener til sommeren, skriver den danske avisen Politiken. Det betyr at dagens trener, Kasper Hjulmand, ikke fortsetter i klubben etter at kontrakten g\u00e5r ut. \u2013 Det skal ikke v\u00e6re noen tvil om at vi anser Kasper Hjulmand for \u00e5 v\u00e6re en fremragende trener, og et fantastisk menneske, som p\u00e5 alle m\u00e5ter passer med klubben. Men i v\u00e5r dialog ble det tydelig for oss at Kasper \u00f8nsker og f\u00f8ler seg klar for en ny utfordring, sier sportsjef Carsten V. Jensen if\u00f8lge avisen. Hjulmand var koblet til jobben som hovedtrener i Rosenborg i h\u00f8st, og var en av favorittene til \u00e5 overta den ledige jobben. Til slutt valgte tr\u00f8nderne \u00e5 g\u00e5 for Haugesund-treneren Eirik Horneland. if\u00f8lge danske medier skal han ha v\u00e6rt toppkandidat til \u00e5 ta over den ledige jobben som hovedtrener i den belgiske klubben Anderlecht, men Jensen sier at avtalen gikk i vasken, og Anderlecht gikk for Fred Rutten. \u2013 Vanligvis snakker jeg ikke om ting som ikke er g\u00e5tt i orden, men dette st\u00e5r jo alle steder. Et sted i den siste prosessen mellom klubbene glapp det. S\u00e5 derfor st\u00e5r jeg her n\u00e5, sa Hjulmand if\u00f8lge Berlingske Tidende. Han var mandag p\u00e5 treningsfeltet med Nordsj\u00e6lland. I sin f\u00f8rste periode i Nordsj\u00e6lland, fra 2011 til sommeren 2014, ledet Hjulmand klubben til sitt f\u00f8rste seriemesterskap. Deretter gikk han til tyske Mainz. Han fikk sparken i Bundesliga-klubben i februar 2015, og tok over Nordsj\u00e6lland igjen i januar 2016."}
{"title": "Varsler konsekvenser om Horneland stiller p\u00e5 RBK-trening 1. februar", "text": "HAUGESUND: - Oss bekjent betalte vi definitivt markedspris b\u00e5de for Christian Gytkj\u00e6r og Alexander S\u00f8derlund, sier RBKs styreleder Ivar Koteng om Rosenborgs siste kj\u00f8p fra FK Haugesund. Han svarer sin styreleder-kollega i Haugesund, som kommer med skarp kritikk av Rosenborgs fremgangsm\u00e5te i sin jakt p\u00e5 trener Eirik Horneland."}
{"title": "Vi sendte fra Vikings f\u00f8rste trening", "text": "Det er snart g\u00e5tt to m\u00e5neder siden Viking sikret opprykk til Eliteserien. Tirsdag samler Bjarne Berntsen troppen til \u00e5rets f\u00f8rste fellestrening i J\u00e5tt\u00e5v\u00e5gen. Stig Nilssen og Kjetil Flygind hadde med seg b\u00e5de spillere, trenere og andre aktuelle gjester i sendingen. Viking-troppen har hatt fri fra fellestreninger i en m\u00e5neds tid, men n\u00e5 er ferien over og alvoret tar til igjen."}
{"title": "Viking har f\u00e5tt bot for banestormingen - uventet komikerhjelp tar regningen", "text": "Det var heftige scener som utspant seg i minuttene etter at Viking sikret opprykket til Eliteserien mot Kongsvinger s\u00f8ndag 11. november. Da dommeren bl\u00e5ste av oppgj\u00f8ret som endte med 3 \u2013 1-seier, stormet publikum banen for \u00e5 delta i jubelen. I l\u00f8pet av sekunder var mange tusen mennesker inne p\u00e5 kunstgraset, omfavnet hverandre og de m\u00f8rkebl\u00e5 spillerne."}
{"title": "Vindbjart fikk nesten like mye grasrotpenger som Start. Se hvor mye din klubb fikk", "text": "Totalt ble det delt ut 30,7 millioner grasrotkroner til lag og foreninger p\u00e5 S\u00f8rlandet i 2018. Her f\u00e5r du oversikt over hver klubb p\u00e5 S\u00f8rlandet. Mest av alle fikk Idrettsklubben Start, som dro inn 787 286 kroner p\u00e5 at 974 spillere har lagt dem til som grasrotmottaker hos Norsk Tipping."}
{"title": "Vurderer du \u00e5 bytte jobb? Her er ni tegn p\u00e5 at det er p\u00e5 tide.", "text": "Etter en lang juleferie, kan det v\u00e6re tungt \u00e5 komme tilbake p\u00e5 jobb. I l\u00f8pet av fridagene har du kanskje f\u00e5tt mulighet til \u00e5 reflektere over karrieren din. Er jobben like g\u00f8y fortsatt? Skal du slite med den sure kollegaen i enda et \u00e5r? F\u00e5r du nok utfordringer?"}
{"title": "WADA skal gj\u00f8re et nytt fors\u00f8k p\u00e5 \u00e5 innhente data fra Russland", "text": "Tre eksperter fra WADA ankommer Russland onsdag. De skal gj\u00f8re et nytt fors\u00f8k p\u00e5 \u00e5 samle inn data fra det skandalebefengte antidopinglaboratoriet i Moskva. Det opplyser Verdens antidopingbyr\u00e5 p\u00e5 sine nettsider. F\u00f8r jul m\u00e5tte fem WADA-eksperter reise hjem fra den russiske hovedstaden med uforrettet sak. Russiske myndigheter sa at ekspertenes utstyr til \u00e5 hente ut data ikke var godkjent av landets lover. I pressemeldingen som WADA sendte ut mandag, har russerne lovet at disse problemene n\u00e5 er ryddet av veien. Russlands antidopingbyr\u00e5 (RUSADA) hadde f\u00e5tt som frist \u00e5 gi WADA innen \u00e5rsskiftet full tilgang til tidligere data og pr\u00f8ver fra det tidligere antidopinglaboratoriet i Moskva. Det skjedde aldri, og det har skapt sterke reaksjoner i antidopingmilj\u00f8et over hele verden. I h\u00f8st stilte WADA flere krav til RUSADA for \u00e5 ta byr\u00e5et tilbake i varmen igjen. Det vekket stor glede i Russland og ditto forargelse i andre land da den russiske antidopingorganisasjonen ble innlemmet som fullverdig WADA-medlem igjen. Det skjedde etter at russerne hadde st\u00e5tt utenfor i tre \u00e5r etter avsl\u00f8ringer om omfattende dopingjuks."}
{"title": "Weng ser m\u00f8rkt p\u00e5 VM: - Akkurat n\u00e5 er jeg langt bak", "text": "Etter \u00e5 ha vunnet Tour de Ski de siste to \u00e5rene m\u00e5tte 27-\u00e5ringen ta til takke med en 6.-plass i \u00e5rets utgave. Weng har s\u00e5 langt hatt en tung sesong, og n\u00e5 begynner klokka \u00e5 tikke for \u00e5 komme i VM-form. \u2013 Jeg h\u00e5per at jeg kan gj\u00f8re det bedre enn det jeg gj\u00f8r n\u00e5, men jeg vet ikke. Tiden vil vise. Akkurat n\u00e5 er jeg langt bak, sier Weng etter siste Tour de Ski-etappe. Under Tour de Ski falt hun, og skadet tommelen: Weng trosser skaden og fortsetter Touren. 19. og 20. januar st\u00e5r sprint og ti kilometer klassisk p\u00e5 programmet i Otep\u00e4\u00e4 i Estland. Weng ser ikke lyst p\u00e5 VM-deltakelse hvis hun m\u00e5 prestere da. \u2013 Otep\u00e4\u00e4 kommer altfor tidlig etter Touren. Hvis jeg m\u00e5 prestere der, s\u00e5 ser jeg m\u00f8rkt p\u00e5 det. Men samtidig vet man jo aldri. Ting kan snu. Akkurat n\u00e5 er jeg litt langt unna det beste. Jeg h\u00e5per iallfall \u00e5 g\u00e5 \u00e9n distanse (i VM), men er det slik at jeg m\u00e5 prestere i Otep\u00e4a, s\u00e5 sliter jeg, sier hun. Weng fikk en tung dag i monsterbakken i Val di Fiemma. Hun brukte n\u00e6rmere to minutter mer enn etappe- og Tour de Ski-vinner Ingvild Flugstad \u00d8stberg. \u2013 Det var skikkelig tungt. Jeg kan ikke huske at bakken var s\u00e5 hard som den var i dag. De gangene jeg har g\u00e5tt her har jeg v\u00e6rt i kjempeform, men i dag var det en kamp, oppsummerte skil\u00f8peren."}
{"title": "\u2013 For ille at Haugesund f\u00e5r tre milllioner for Horneland", "text": "Eirik Horneland. Ansettelsen. Prosessen. Og RBKs omd\u00f8mme etter en uke med fram og tilbake f\u00f8r 43-\u00e5ringen endelig ble klar. Dette er naturligvis det store samtaletemaet i \u00e5rets f\u00f8rste \u00abRasmus&Saga\u00bb. Dagen etter at klubbene ble enige i \u00abHorneland-saken\u00bb, som gj\u00f8r at RBKs nye trener kan starte jobben p\u00e5 Lerkendal allerede onsdag, har vi invitert to med meget klare meninger om saken: Adressas b\u00f8rssetter Kai Bardal, som snakker om hva vi n\u00e5 kan vente oss av Rosenborg ute p\u00e5 matta den kommende tiden. Og Espen Viken, som snakker om ansettelsen sett fra supporterhold. Hva tenker man om Horneland og hans assistent Karl Oskar Emberland? Og hva tenker man om trenerjakten generelt? Christine Schefte"}
{"title": "16-\u00e5ring skrev kontrakt med Viking", "text": "I september 2007 dukket Sebastian S\u00f8rlie Henriksen for f\u00f8rste gang opp p\u00e5 Viking-trening p\u00e5 Eiganes i Stavanger. Unggutten har spilt fotball for klubben i hele sin karriere. Tirsdag signerte han A-lagskontrakt med klubben. S\u00f8rlie Henriksen var forrige sesong kaptein p\u00e5 Vikings meget gode 16-\u00e5rslag, som ble nummer to i den landsomfattende eliteserien. Han var ogs\u00e5 fast inventar p\u00e5 16-\u00e5rslandslaget."}
{"title": "20-\u00e5ring p\u00e5grepet etter hacking av tyske politikere", "text": "Statsminister Angela Merkel er en av dem som ble rammet av det som antas \u00e5 ha v\u00e6rt et massivt datatyveri. Tyske myndigheter opplyser tirsdag at 20-\u00e5ringen fra delstaten Hessen ble p\u00e5grepet etter at leiligheten hans ble ransaket. Mannen har angivelig gitt en uforbeholden tilst\u00e5else, if\u00f8lge opplysninger som nyhetsbyr\u00e5et DPA har f\u00e5tt fra ikke navngitte kilder."}
{"title": "2654 asyls\u00f8kere til Norge i fjor \u2013 900 f\u00e6rre enn \u00e5ret f\u00f8r", "text": "Det er tredje \u00e5r p\u00e5 rad hvor antallet asyls\u00f8kere ligger omtrent p\u00e5 dette niv\u00e5et. I 2016 kom det 3460 asyls\u00f8kere og i 2017 kom det 3560, men disse tallene inkluderer henholdsvis 257 og 1252 relokaliserte asyls\u00f8kere som Norge hentet i Hellas og Italia, opplyser Utlendingsdirektoratet (UDI). \u2013 Det kan se ut som asylankomstene har stabilisert seg p\u00e5 et betydelig lavere niv\u00e5 enn \u00e5rene f\u00f8r 2015. Da kom det mellom 9000 og 12.000 asyls\u00f8kere per \u00e5r, sier UDI-direkt\u00f8r Frode Forfang."}
{"title": "Aftenposten mener: NSB b\u00f8r konsentrere seg om \u00e5 kj\u00f8re tog", "text": "NSB er ikke lenger et togselskap. \u00abVi g\u00e5r fra \u00e5 v\u00e6re en norsk togoperat\u00f8r til \u00e5 bli et nordisk mobilitetskonsern\u00bb, sier Espen Dyb L\u00f8vold, daglig leder i NSB Bybil. 3rd-party-bio Uttalelsen falt i forbindelse med at selskapet n\u00e5 har utplassert over 220 elektriske, sm\u00e5 bybiler innenfor Ring 3 i Oslo. Disse kan leies for fem kroner minuttet, eller p\u00e5 d\u00f8gn- eller m\u00e5nedsbasis. Med en brukervennlig app og tilgang til offentlige parkeringsplasser, ser tilbudet ut til \u00e5 v\u00e6re sv\u00e6rt konkurransedyktig innenfor det lille, men voksende bildelingssegmentet. Bildeling b\u00e5de kan og b\u00f8r bli mer vanlig i fremtidens byer. Ordningenes fremste potensial ligger i at behovet for \u00e5 eie egen bil reduseres, hvilket vil gi en betydelig arealgevinst. Potensielt kan bilbruken da g\u00e5 ned, fordi terskelen blir h\u00f8yere n\u00e5r man ikke selv eier og disponerer bilen til enhver tid. Forskningen tyder imidlertid p\u00e5 at bilbruken i f\u00f8rste omgang \u00f8ker \u2013 nettopp fordi man ikke lenger trenger \u00e5 eie en bil for \u00e5 bruke den. Bildeling er positivt dersom det erstatter privatbiler, men negativt om det erstatter kollektivtrafikk, sykling eller gange. Dersom bildelingsordninger blir s\u00e5 enkle, billige og tilgjengelige at de utkonkurrerer for eksempel kollektivtrafikken, vil det v\u00e6re et problem av byutviklings- s\u00e5 vel som milj\u00f8hensyn. Det er derfor et paradoks at den f\u00f8rste deleordningen som baserer seg p\u00e5 fri flyt \u2013 alts\u00e5 at bilene ikke m\u00e5 hentes p\u00e5 og bringes til spesifikke steder \u2013 kommer nettopp fra det som inntil nylig var et kollektivselskap. Bildeling er kort og godt ikke en naturlig del av NSBs oppgaveportef\u00f8lje. Bybilene ble lansert samme uke som Aftenposten meldte at NSBs punktlighet i 2018 var den laveste p\u00e5 syv \u00e5r. Mange av dem som ventet ofte p\u00e5 toget i fjor, skulle nok heller sett at NSB satte alle krefter inn p\u00e5 \u00e5 bedre togtilbudet. I tillegg har eksisterende bildelingsakt\u00f8rer, som for eksempel Bilkollektivet, reagert p\u00e5 at NSB bruker sine skattesubsidierte \u00f8konomiske muskler til \u00e5 konkurrere med private akt\u00f8rer i et nytt og forel\u00f8pig ganske vanskelig marked. At det offentlige skal drive bilutleie, er ikke akkurat \u00e5penbart. B\u00e5de Ruter og NSB vil henge med n\u00e5r transportm\u00f8nstrene endres, og har som ambisjon \u00e5 tilby \u00abd\u00f8r-til-d\u00f8r\u00bb-tjenester. Dette bunner i innsikten om at jo lenger unna man bor et kollektivknutepunkt, desto st\u00f8rre er sjansen for at bilen velges i stedet. Men faren ligger i \u00e5 hive babyen ut med badevannet. Den aller beste \u00abd\u00f8r-til-d\u00f8r\u00bb-tjenesten vil sv\u00e6rt ofte v\u00e6re privatbilen. Om Ruter og NSB i kampen om kunder ender opp med \u00e5 tilby privatbilisme, er litt av poenget med kollektivselskaper borte."}
{"title": "Aftenposten mener: Uklokt av Helge Andr\u00e9 Nj\u00e5stad", "text": "Frps stortingsrepresentant Helge Andr\u00e9 Nj\u00e5stad reiser hyppig rundt i landet og m\u00f8ter mennesker som gir ham nyttig innsikt. Det er bra at stortingsrepresentanter tar turen ut i landet og har lav terskel for \u00e5 m\u00f8te velgere og andre. NRKs avsl\u00f8ringer av Nj\u00e5stads reisem\u00f8nster utl\u00f8ser imidlertid sp\u00f8rsm\u00e5l om hans reiser alltid er utl\u00f8st av et \u00f8nske om \u00e5 m\u00f8te velgere, eller om velgerm\u00f8tene snarere er utl\u00f8st av hans \u00f8nske om \u00e5 reise. 3rd-party-bio NRK: Frps stortingsrepresentant la m\u00f8ter til Geilo i p\u00e5sken \u2013 lot Stortinget betale NRK viser frem et p\u00e5fallende m\u00f8nster i Nj\u00e5stads reisevirksomhet. Han tar inn p\u00e5 relativt fine hoteller sammen med familiemedlemmer og kombinerer oppholdene med et m\u00f8te med lokale representanter for n\u00e6ringslivet. Det gj\u00f8r at han kan f\u00f8re kostnader knyttet til reisen som reiseregning og f\u00e5 refundert utgifter fra Stortinget. Ingenting tyder p\u00e5 at Nj\u00e5stad har brutt dav\u00e6rende regler for reiseregninger p\u00e5 Stortinget. Men selv om regler ikke brytes, er det mulig \u00e5 opptre langt klokere enn Nj\u00e5stad n\u00e5 har gjort. Stortingsrepresentanter m\u00e5 s\u00f8ke \u00e5 opptre som forbilder i betydningen at de ikke utnytter alle muligheter for en ekstra krone maksimalt. Det m\u00e5 s\u00e6rlig gjelde n\u00e5r kronene er skattefinansiert. Er man, som Nj\u00e5stad, i tillegg opptatt av n\u00f8ysom offentlig pengebruk, b\u00f8r det v\u00e6re et selvstendig poeng \u00e5 tenke gjennom om utgiftene man f\u00f8rer er n\u00f8dvendige. Det er for eksempel merkelig, og p\u00e5 grensen til regelbrudd, \u00e5 f\u00f8re full diett hvis man er p\u00e5 et hotellopphold hovedsakelig i privat regi. Det er ogs\u00e5 betenkelig hvis reisene motiveres av et \u00f8nske om \u00e5 bes\u00f8ke et bestemt hotell med familien, for s\u00e5 \u00e5 finne p\u00e5 politiske m\u00f8ter som kan passe med det \u00f8nsket. Da kan prioriteringene mellom alle som har nytte av \u00e5 m\u00f8te et medlem av finanskomiteen bli styrt at feil forhold. NRK: Stortingspolitiker fikk dekket reiseutgifter til morens 60-\u00e5rsdag \u2013 m\u00f8tte hotelldirekt\u00f8r samme sted Som Aftenposten har avdekket gjennom en serie av saker, har Stortinget hatt et for lemfeldig forhold til refusjoner av blant annet reiseutgifter. Reglene er n\u00e5 blitt endret, og kravene til dokumentasjon er styrket. Det er helt n\u00f8dvendig at stortingsrepresentantene har lav terskel for \u00e5 reise ut i landet, og de skal selvsagt refunderes for kostnader knyttet til det. Ordningen m\u00e5 heller ikke bli s\u00e5 byr\u00e5kratisk at den hever terskelen for reiser. Men et tillitsbasert system krever at ingen misbruker tilliten. Det m\u00e5 aldri oppst\u00e5 tvil om representantenes motivasjon for \u00e5 reise p\u00e5 Stortingets regning, for eksempel. Avsl\u00f8ringene de siste m\u00e5nedene blir forh\u00e5pentligvis en vekker i s\u00e5 m\u00e5te. V\u00e5rt politiske system fortjener politikere som ikke misbruker gode ordninger."}
{"title": "Akademisk frihet i omd\u00f8mmebyggingens tid | Kristian Gundersen", "text": "Akademisk frihet har v\u00e6rt betraktet som et opplagt gode p\u00e5 linje med ytringsfrihet og demokrati. Europar\u00e5det krever at medlemslandene sikrer akademisk frihet, og i mange land er den grunnlovsfestet. 3rd-party-bio Norge lovfestet akademisk frihet f\u00f8rst i 2003, og lovfestingen skyldtes nok at en del av oss f\u00f8lte at sedvane ikke lenger ga beskyttelse nok."}
{"title": "Amazon er verdens mest verdifulle selskap", "text": "Etter en oppgang p\u00e5 3,4 prosent mandag, gikk Amazon forbi Microsoft og var verdt tilsammen 796,8 milliarder dollar, tilsvarende dr\u00f8yt 6,8 billioner kroner. Til sammenligning er det norske oljefondet for tiden verdt rundt 8,25 billioner. Amazon har opplevd en eventyrlig vekst etter \u00e5 ha utviklet seg fra \u00e5 v\u00e6re en nettbokhandel til \u00e5 selge n\u00e6r sagt alt mulig p\u00e5 nett. I tillegg har de bygget opp en egen str\u00f8mmetjeneste og selger IT-tjenester i stor skala. P\u00e5 fem \u00e5r er omsetningen mer enn tredoblet og l\u00e5 i 2018 p\u00e5 232,3 milliarder dollar. Apple har lenge v\u00e6rt det selskapet i verden som hadde h\u00f8yest markedsverdi, men falt fra tronen da aksjen stupte nylig. Selskapet har mistet flere hundre milliarder i b\u00f8rsverdi siden toppnoteringen i fjor, og varsel om svakere iPhone-salg i Kina bidro til at selskapet n\u00e5 er p\u00e5 fjerdeplass, bak Amazon, Microsoft og Googles eierselskap Alphabet. Ogs\u00e5 Amazon har falt betraktelig i verdi siden toppnoteringen p\u00e5 over 1 billion dollar i september i fjor."}
{"title": "Ambisi\u00f8s revy som ikke holder til m\u00e5l", "text": "1 2 3 4 5 6"}
{"title": "Anmeldelse av Paleo: Trivsel uten gluten", "text": "Hotellrestauranter kan v\u00e6re s\u00e5 ymse: Noen ganger er de en ren nytelse, andre ganger f\u00f8ler man seg fanget i en steril kantine. Brasserie Paleo er litt av begge deler, men innredningen, inndelingen av lokalet og det romslige kj\u00f8kkenet gj\u00f8r at vi ikke opplever oss hensatt til en gold frokostsal."}
{"title": "Apple l\u00f8sner grepet \u2013 snart kan du kanskje klare deg uten Apple TV", "text": "I Norge har Apple TV blitt en slags standard. De fleste store TV-leverand\u00f8rene har derfor laget apper for tilpasset Apple som langt p\u00e5 vei erstatter dekoderboksene. Men ute i verden er Apple TV langt fra like dominerende. N\u00e5 ser selskapet ut til \u00e5 ta konsekvensen ved \u00e5 fors\u00f8ke \u00e5 feste grepet om TV-markedet likevel \u2013 uten \u00e5 selge dingser. Da den store elektronikkmessen CES 2019 \u00e5pnet i Las Vegas mandag kveld, kunngjorde store TV-produsenter som LG, Sony, Vizio og Samsung at de vil bygge inn deler av Apple TV i sine TV-er."}
{"title": "Arkitekt etterlyser helhetlig planlegging", "text": "Alder: 59 \u00e5r Familie: Kj\u00e6reste og barn Bor: Vindm\u00f8llegangen p\u00e5 Lahelle i Kristiansand, i et hus fra 1870. Utdannelse: Norges Tekniske H\u00f8yskole, Trondheim, samt Kunstakademiets Arkitektskole i K\u00f8benhavn Aktuell: Eier og partner i Amtedal & Hansen Arkitektkontor as siden 1998 Hva er dere mest opptatt av p\u00e5 kontoret for tiden? \u2013 Vi er et team p\u00e5 fire arkitekter som er spente p\u00e5 hvordan v\u00e5rt nye boligprosjekt p\u00e5 Hellemyr blir tatt imot. N\u00e5 holder vi p\u00e5 \u00e5 fremme reguleringsplanen p\u00e5 vegne av kommunen som eier tomtene, og dermed g\u00e5r reguleringen og utformingen h\u00e5nd i h\u00e5nd. Intensjonen er \u00e5 lage et godt og mer helhetlig bomilj\u00f8 enn mye av det vi har sett de siste ti\u00e5rene. Det er mye bra kvalitet i eldre bebyggelse, og derfor \u00f8nsker vi \u00e5 hente fram noe av dette igjen. Har arkitekturen utviklet seg i feil retning? \u2013 Nei, men det er et tankekors at mye av det vi framhever som god arkitektur, ikke er bygd i ny tid. Da Arkitekturdagen ble arrangert i Kristiansand p\u00e5 begynnelsen av 2000-tallet skulle vi vise arkitekter fra hele landet det beste av arkitekturen v\u00e5r, og det er et paradoks at ingenting av det som ble vist fram, var bygget etter 1970-tallet. Kari Byklum Hva er det dere vil hente fram igjen? \u2013 I Kristiansand har vi noen gode eksempler, som atriumhus p\u00e5 Kongsg\u00e5rd og i V\u00e5gsbygd, og ut og inn-husene p\u00e5 Lund. Omr\u00e5det p\u00e5 Lund er regulert og bygd ut som en helhet, med offentlig vei og halvprivate inngangspartier, samt private hager p\u00e5 andre siden av husene. Slike milj\u00f8er sikrer private uteomr\u00e5der, samtidig som strenge detaljeringer sikret et helhetlig preg. Folk som bor der kan ikke gj\u00f8re som de vil, og med en s\u00e5 pass streng disiplin hindrer man at den opprinnelige kvaliteten forringes over tid. Det er litt den samme tankegangen vi planlegger p\u00e5 Hellemyr. Hva er grunnen til \u00e5 tro at folk vil ha det slik i dag, vil de ikke bestemme selv? \u2013 Vi tror at folk ser verdien av \u00e5 bo i omr\u00e5der hvor det legges like mye vekt p\u00e5 det som skjer mellom husene, som inni. N\u00e5r det gjelder ut og inn-husene er de b\u00e5de smale og ikke spesielt praktisk etter dagens standard, men de er likevel veldig attraktive. Vi tror ogs\u00e5 det er et behov for \u00e5 vite hva man har \u00e5 forholde seg til over tid. N\u00e5 er det blitt slik at det nesten er skummelt \u00e5 kj\u00f8pe en bolig i et etablert felt, for man risikerer at det plutselig fortettes eller bygges ut rundt en. Denne usikkerheten unng\u00e5r man om det planlegges mer helhetlig og reguleres strengere. Privat Er l\u00f8sningen strengere regulering for framtidas boligomr\u00e5der? \u2013 Vi \u00f8nsker i alle fall \u00e5 tilby et alternativ til leilighetsbygg og til eneboligene p\u00e5 sm\u00e5 tomter med takterrasser. Selv om man sitter skjermet p\u00e5 eget tak, kan man gjerne se rett ned p\u00e5 uteomr\u00e5dene til naboene. N\u00e5r utnyttelsesgraden ogs\u00e5 maksimeres, blir det lite igjen av den lune private hagen som p\u00e5 mange m\u00e5ter b\u00f8r v\u00e6re eneboligens st\u00f8rste fortrinn. N\u00e5r det attp\u00e5til bygges litt her og litt der, mister man et ensartet s\u00e6rpreg, og det er synd. Det er ingen tvil om at gode og ensartede boligmilj\u00f8er har v\u00e6rt mangelvare i det siste. Hva er \u00e5rsaken til det du betegner som en mangelvare? \u2013 En av grunnene er at indrefilene i byen v\u00e5r ble bygd ut p\u00e5 1950-60-tallet, og vi har i st\u00f8rre grad m\u00e5ttet tilpasse oss et mer kupert terreng \u2013 en oppgave som ikke blir lettere av dagens strenge krav til hvordan adkomstveiene skal utformes. Der man tidligere kunne bygge hus godt tilpasset landskapet, og hvor veiene buktet seg fram p\u00e5 en naturlig m\u00e5te, sprenger vi n\u00e5 f\u00f8rst landskapet i filler og s\u00e5 plasserer vi ut husene. N\u00e5r tomtene i tillegg er sm\u00e5 og folk vil ha en flat gressplen, ender vi opp med h\u00f8ye st\u00f8ttemurer \u2013 og takterrasser, og det blir et veldig annerledes bilde enn det vi gjerne forbinder med hyggelige bomilj\u00f8er. Skiller Kristiansand seg ut, eller er det et norsk fenomen? \u2013 Alle storbyene har utfordringer med \u00e5 bygge tett, og det finnes gode og d\u00e5rlige l\u00f8sninger mange steder. Drammen har g\u00e5tt fra \u00e5 v\u00e6re kjent som en stygg by, til \u00e5 ha blitt langt bedre p\u00e5 gjennomtenkte og overordnede planer for hvordan byen b\u00f8r utvikle seg. I Stavanger har de sluttet \u00e5 bygge eneboliger i byn\u00e6re str\u00f8k, mens det er blitt mer utbredt med rekkehus med strengere krav til helhetlige milj\u00f8er. Det kan v\u00e6re en god l\u00f8sning ogs\u00e5 hos oss. Du har drevet eget arkitektkontor i 20 \u00e5r og er tydelig engasjert i jobben, er det en forutsetning for \u00e5 lykkes som arkitekt? \u2013 Vi skal i alle fall v\u00e6re bevisst p\u00e5 at vi har et stort og viktig ansvar, for v\u00e5r yrkesgruppe setter virkelig preg p\u00e5 omgivelsene og det samfunnet vi lever i. Hva vi formgir og bygger n\u00e5 vil neste generasjoner m\u00e5tte leve med. Det sies at dersom man \u00f8nsker et enkelt liv, b\u00f8r man ikke v\u00e6re arkitekt. Men jeg trives, og hadde valgt det en gang til."}
{"title": "Arrang\u00f8rene venter flere tusen deltakere i ulvedemonstrasjon i Oslo", "text": "\u2013 Det er 770 fra Hedmark og 300 fra Oppland som er forh\u00e5ndsp\u00e5meldt p\u00e5 busser til Oslo, sier leder Kristina Hegge i Oppland Bondelag til NRK. Det er Folkeaksjonen ny rovdyrpolitikk som sammen med Naturbruksalliansen st\u00e5r bak demonstrasjonen i Oslo tirsdag kveld. Klokka 18 g\u00e5r fakkeltoget fra Youngstorget til Stortinget. Arrang\u00f8rene sier de venter flere tusen deltakere. Rundt 2.000 personer har varslet p\u00e5 Facebook at de \u00f8nsker \u00e5 delta i demonstrasjonen. I tillegg til de rundt 1.000 deltakerne som blir busset inn fra innlandsfylkene, venter Hegge at flere vil ta seg inn til hovedstaden p\u00e5 egen h\u00e5nd. Hun melder dessuten om fulle busser fra Telemark, \u00d8stfold, Akershus, Buskerud og Tr\u00f8ndelag. Fra Finnmark, Troms og Nordland kommer folk med fly for \u00e5 v\u00e6re med p\u00e5 demonstrasjonen. \u2013 Vi reiser nedover fordi vi kjenner oss igjen i problemet. Vi m\u00e5 st\u00f8tte dem som lever i ulvesonen, sier leder Svein Olav Thomassen i Troms Bondelag."}
{"title": "\u00c5sen snakket med Solskj\u00e6r om overgang. Rett etter ringte United", "text": "iTroms\u00f8 omtalte Moldes bud p\u00e5 \u00c5sen den 17. desember. Da fikk ogs\u00e5 klubben lov til \u00e5 ta en prat med Eliteseriens assistkonge om et mulig salg. Dav\u00e6rende Molde-trener Ole Gunnar Solskj\u00e6r ringte \u00c5sen for \u00e5 selge inn prosjektet han hadde med Molde Fotballklubb. En telefonsamtale Solskj\u00e6r halvannen m\u00e5ned tidligere hadde sagt han ikke skulle ta."}
{"title": "Australia vil vurdere \u00e5 gi asyl til 18 \u00e5r gamle Rahaf", "text": "18 \u00e5r gamle Rahaf Mohamed al-Qunun befinner seg i Bangkok, og FNs h\u00f8ykommiss\u00e6r for flyktninger (UNHCR) jobber med \u00e5 finne ut om hun har krav p\u00e5 beskyttelse som flyktning. Hun skriver p\u00e5 Twitter at hun \u00f8nsker opphold i Canada, USA, Australia eller Storbritannia. \u2013 Den australske regjeringen er glad for at hun f\u00e5r sitt krav p\u00e5 asyl vurdert (av FN). Enhver s\u00f8knad fra fr\u00f8ken al-Qunun for et humanit\u00e6rt visum vil bli n\u00f8ye vurdert n\u00e5r UNHCR-prosessen er ferdig, sier en talsmann for Australias departement for innenrikssaker til AFP. En talsperson for utenriksdepartementet sier til Reuters at p\u00e5standene fra al-Qunun om at hun kan bli skadd om hun blir returnert til Saudi-Arabia er dypt urovekkende. Det ventes at UNHCR vil bruke mellom fem og sju dager p\u00e5 \u00e5 vurdere al-Qununs sak."}
{"title": "Berntsen offensiv f\u00f8r comebacket i Eliteserien: - Vi er ikke redde for noen", "text": "Smilene satt l\u00f8st og intensiteten var p\u00e5 topp da Viking gjennomf\u00f8rte \u00e5rets f\u00f8rste trening. Trener Bjarne Berntsen understreker at de ikke frykter noen foran comebacket i toppdivisjonen. \u2013 Hum\u00f8ret blant spillerne var kjempegodt. Det s\u00e5 ut som om de hadde det veldig kjekt. Det er ikke sikkert de synes det er like kjekt n\u00e5r hardkj\u00f8ret begynner allerede p\u00e5 neste trening, sier Bjarne Berntsen og smiler overfor Aftenbladet etter at den f\u00f8rste \u00f8kten p\u00e5 en dr\u00f8y time p\u00e5 stadionet i J\u00e5tt\u00e5v\u00e5gen var over."}
{"title": "Beskyttelse av pasientsikkerhet er overordnet andre hensyn! | Anne Kjersti Befring", "text": "Flere leger har stilt sp\u00f8rsm\u00e5l om de m\u00e5 velge \u00e5 gi pasienter medisinsk behandling med h\u00f8y risiko for \u00e5 overholde kravene til databehandling. Det er selvf\u00f8lgelig en uriktig fortolkning av reglene. Behandling av data er blitt et sentralt element i \u00e5 kunne gi pasienter forsvarlig behandling og hensynet til pasientens liv og helse g\u00e5r som hovedregel foran hensynet til \u00e5 beskytte pasientens privatliv n\u00e5r disse hensynene kolliderer. Lovgiver har forutsatt at det kan oppst\u00e5 slike kollisjoner, og har vedtatt regler som forutsetter helsefaglige vurderinger. 3rd-party-bio UiO"}
{"title": "Brattv\u00e5g hentet to nye kantspillere", "text": "\u2013 Med Kamel og Jonassen har vi n\u00e5 16 i stallen, hvorav to (Hugues Wembangomo og Patrik Hjelmseth) er langtidsskadet. S\u00e5 vi m\u00e5 ha inn flere spillere, vi b\u00f8r ha rundt 20 mann f\u00f8r vi er forn\u00f8yd, sier dansken. Som helst \u00f8nsker \u00e5 hente norske spillere, og aller helst lokale."}
{"title": "Casper Ruud ute av Australian Open", "text": "Mot sveitsiske Henri Laaksonen tapte nordmannen 2-6, 4-6. Dermed er Australian Open-eventyret over f\u00f8r det kom i gang for den norske 20-\u00e5ringen. Ruud slo nylig Laaksonen 6-3, 6-4 i en Challenger-turnering i Playford, men i 1. runde av kvalifiseringen til Australian Open viste sveitseren andre takter. Samtidig var det lite som stemte for det norske tennistalentet. \u2013 Laaksonen spilte bra. Han hadde gode lengder p\u00e5 ballene sine. Han spilte aggressivt og gjorde f\u00e5 feil. Det gjorde nok at Casper ble litt stresset. Han f\u00f8lte nok at han m\u00f8tte en motstander som spilte bedre enn det han gjorde forrige gang, sier faren Christian Ruud til Eurosport."}
{"title": "Da Trump-talskvinnen snakket usant om grensemuren, fikk Fox News-verten nok", "text": "Fox News f\u00e5r mye kjeft for \u00e5 v\u00e6re et taler\u00f8r for president Donald Trump, men unntakene er mange. S\u00f8ndag ble Sarah Huckabee Sanders, presidentens talskvinne, kraftig utfordret av nyhetsankeret Chris Wallace \u2013 flere ganger. Da Sanders hevdet at grensen mot Mexico var USAs mest s\u00e5rbare punkt og at 4000 mistenkte terrorister var blitt forhindret fra \u00e5 komme inn i landet, ble hun raskt arrestert av Wallace."}
{"title": "D\u00e5rlig v\u00e6r hindrer s\u00f8k i Tamokdalen tirsdag", "text": "Politiet og flere akt\u00f8rer skal m\u00f8tes tirsdag klokken 14 for \u00e5 planlegge den videre framdriften i s\u00f8ket etter de tre finske mennene og den svenske kvinnen som antas \u00e5 ha omkommet i sn\u00f8skredet forrige uke, melder NRK. Allerede mandag gjorde politiet det klart at v\u00e6rutsiktene tilsa at det f\u00f8rst blir mulig \u00e5 fly inn i omr\u00e5det og s\u00f8ke etter de fire p\u00e5 onsdag. To av dem er allerede lokalisert. \u2013 V\u00e6rprognosene tyder p\u00e5 at onsdag er det f\u00f8rste tidsvinduet med flyforhold som gj\u00f8r det mulig \u00e5 s\u00f8ke gjennom skredet p\u00e5 nytt fra helikopter, opplyste Troms politidistrikt. De fire skil\u00f8perne er finske Mikael Sten (29), Niklas Nyman (36), Andr\u00e9 Stenfors (32) og svenske Disa B\u00e4ckstr\u00f6m (29). De var p\u00e5 topptur til Bl\u00e5b\u00e6rfjellet, og ble sist observert i 14-tiden onsdag i forrige uke. Etter noen timer ble en femte person i turf\u00f8lget bekymret og meldte fra til politiet."}
{"title": "Demonstrerer for \u00e5 skyte flere ulv", "text": "De kom med busser fra Lesja og V\u00e5g\u00e5, fra Valdres og Lom, fra Tynset og Engerdal, og fra mange andre steder. Fakkeltoget i Oslo tirsdag kveld samlet flere tusen demonstranter. Ulvemotstandere fra hele landet tok turen, selv om hovedtyngden er fra skogs- og fjellkommuner p\u00e5 \u00d8stlandet og er kommet i chartrede busser. \u00abRovdyr eller folk i distriktene?\u00bb og \u00abUten beitedyr d\u00f8r bygda\u00bb sa mange av h\u00e5ndplakatene. \u00abSkyt ulven\u00bb, sa en annen. Mange hadde tatt fri fra jobb og hadde reist i timesvis for \u00e5 delta i arrangementet som blant andre Norges Bondelag og Folkeaksjonen ny rovdyrpolitikk st\u00e5r bak. \u2013 Folk har reist lang vei. Det er folk her som startet kl. 10.30 i dag, og som er p\u00e5 vei inn til byen. Folk kommer langveisfra, de er veldig innbitte, sier leder Erling Aas-Eng i Hedmark Bondelag til NTB."}
{"title": "Det siste ti\u00e5ret er Harlem blitt et av New Yorks mest trendy og ettertraktede nabolag.", "text": "En solskinnsdag i St. Nicholas Park: Latter str\u00f8mmer fra en n\u00e6rliggende lekeplass. Kirkeklokker kaller inn til gospel og s\u00f8ndagsmesse. Et ungt par kliner p\u00e5 gresset foran City College of New York, som t\u00e5rner over vestsiden av Harlem som verdens st\u00f8rste pepperkakehus. \u2013 For 20 \u00e5r siden kunne vi ikke ha st\u00e5tt her, sier guide og Harlem-beboer Ryan Council."}
{"title": "Disse to utpekes som en viktig \u00e5rsak til USAs stengte stat", "text": "Tirsdag skal USAs president Donald Trump holde en direktesendt tale til nasjonen. Slike taler er ofte forbeholdt alvorlige og viktige hendelser. Presidenten skrev selv p\u00e5 Twitter mandag at han vil snakke om den nasjonale sikkerhetskrisen langs USAs s\u00f8rlige grense. Han har ogs\u00e5 antydet at det kan bli aktuelt \u00e5 erkl\u00e6re unntakstilstand. Det har g\u00e5tt over to uker siden Trump stengte store deler av statsapparatet, en s\u00e5kalt shutdown. Presidenten sier han ikke vil gjen\u00e5pne staten f\u00f8r han f\u00e5r 5,6 milliarder dollar til \u00e5 bygge muren p\u00e5 grensen til Mexico. \u2013 Et flertall av republikanerne stemte for \u00e5 holde staten \u00e5pen. S\u00e5 kom Rush Limbaugh og den konservative blonde kvinnen og sier at han mister kjernevelgerne sine, s\u00e5 endrer han meningen, sa tidligere visepresident Joe Biden til CNN l\u00f8rdag. Limbaugh (67) er en av USAs mest popul\u00e6re konservative radioverter. \u00abDen konservative blonde kvinnen\u00bb er etter alt \u00e5 d\u00f8mme kommentator, forfatter og samfunnsdebattant Ann Coulter (57). H\u00f8r nyhetspodkasten Forklart om konflikten: Trump setter hardt mot hardt for \u00e5 finansiere muren mot Mexico. Carolyn Kaster / AP / NTB scanpix"}
{"title": "DN: Petter Stordalen kj\u00f8per Juritzen forlag", "text": "\u2013 2018 var g\u00f8y. I 2019 tenkte vi \u00e5 gi litt gass, heter det i en pressemelding fra Strawberry Publishing, if\u00f8lge Dagens N\u00e6ringsliv. Juritzen forlag er grunnlagt og drevet av Arve Juritzen. Han skal v\u00e6re tilknyttet forlaget en viss periode. Forlaget f\u00e5r nytt navn og vil gjenoppst\u00e5 som Pioner forlag. 3rd-party-bio Petter Stordalen svarer p\u00e5 kritikken om bestselgerfisking: \u2013 Flinke forfattere \u00f8nsker seg til oss"}
{"title": "Dobbeltdekker med 26 passasjerer veltet i Skj\u00e5k \u2013 ny bussulykke kort tid etter", "text": "Den siste ulykken ble meldt klokken 06.26 to kilometer fra den f\u00f8rste ulykken, men her skal det ikke v\u00e6re personskader. Det var en rutebuss fra Opplandstrafikk med sj\u00e5f\u00f8r og tre passasjerer som kj\u00f8rte utfor. Det er vanskelige kj\u00f8reforhold i omr\u00e5det p\u00e5 grunn av mye vind, melder Vegtrafikksentralen. SKJ\u00c5K kl 0626, trafikkuhell. Ny buss har kj\u00f8rt av vegen p\u00e5 rv 15, ca 2,5 km \u00f8st for forrige skadested. Ikke meldt om personskader, politiet er p\u00e5 veg til stedet. \u2014 Politiet i Innlandet (@politiinnlandet) January 8, 2019"}
{"title": "Eirik (19) tok VM-medalje i fjor - n\u00e5 er lillebror Trym (17) nestemann ut", "text": "Skiskyttertalentet fra Troms\u00f8 har f\u00e5tt den lykkelige meldingen om at han er tatt ut til ungdomsklassen under junior-VM i Osrblie, Slovakia 26. januar til 3. februar. \u2013 Det var egentlig ikke et m\u00e5l for sesongen. S\u00e5 det var en stor bonus. Dette blir utvilsomt sesongens h\u00f8ydepunkt, sier den blide 17-\u00e5ringen til iTroms\u00f8."}
{"title": "Eldre fikk g\u00e5rsdagens fiskeboller p\u00e5 julaften", "text": "Det var Vester\u00e5len Online som f\u00f8rst omtalte julemiddagen som ble levert hjem til pleietrengende eldre som ikke har f\u00e5tt sykehjemsplass i And\u00f8y kommune. Siden er historien om julemiddagen blitt hyppig sitert, omtalt og delt. \u2013 Jeg dro hjem til min far for \u00e5 v\u00e6re sammen med ham noen timer p\u00e5 julaften. Da kunne han fortelle at kommunen hadde levert fiskeboller i hvit saus til middag. Jeg hadde heldigvis med meg en juletallerken med litt julemat, sier Irene Eilertsen til NRK. Middagen er den samme som ble servert beboerne p\u00e5 And\u00f8y bo- og behandlingssenter lille julaften. Eilertsen skrev brev til kommunen, som hun forel\u00f8pig ikke har f\u00e5tt svar p\u00e5. I lokalsamfunnet har imidlertid reaksjonene str\u00f8mmet p\u00e5. De er ikke positive. \u2013 Jeg har f\u00e5tt masse reaksjoner. Jeg la dette ut p\u00e5 Facebook, og jeg har f\u00e5tt massevis av kommentarer og folk ber meg om \u00e5 st\u00e5 p\u00e5. Folk er sjokkert, sier Eilertsen, som forteller at hun synes det er trist, ikke bare p\u00e5 farens vegne, men for alle som opplevde det samme. \u2013 Man skal ikke servere fiskeboller p\u00e5 julaften, det er ikke s\u00e5nn det skal v\u00e6re. Hvis dette stemmer, s\u00e5 vil det bli fulgt opp, for \u00e5 hindre at det skal skje p\u00e5 nytt, sier r\u00e5dmann Kirsten Lehne Pedersen i And\u00f8y til NRK."}
{"title": "Enklere Liv-kjeden legger ned 25 butikker", "text": "Jotunfjell Partners ble i h\u00f8st nye eiere av butikkjeden Enklere Liv som da hadde g\u00e5tt konkurs. N\u00e5 sier konsernsjef Roar Arnstad i butikkjeden til E24 at de kommer til \u00e5 kutte antall butikker. Selskapet vil satse p\u00e5 de 40 st\u00f8rste butikkene og p\u00e5 netthandel. Omtrent 60 arbeidsplasser omfattes av nedleggelsen."}
{"title": "Eurosport: \u2013 Brann-keeper skal l\u00e5nes ut", "text": "M\u00e5lvakten er if\u00f8lge kanalen n\u00e6r et utl\u00e5n fra Brann til klubben som spiller i 1. divisjon. De skriver videre at han allerede har startet opp treningen med klubben p\u00e5 Sotra. \u2013 Det er noe vi vurderer, men ingen avtale er formalisert enn\u00e5, sier Branns sportssjef Rune Soltvedt til Eurosport.no. 19-\u00e5ringen fikk \u00e5tte kamper for serietreeren i 2018. De kom da han p\u00e5 h\u00f8sten fikk spille i Samuel Sahin-Radlinger skadefrav\u00e6r. \u00d8sterrikeren var p\u00e5 l\u00e5n fra tyske Hannover i fjor. BT har tidligere skrevet at Brann ikke benyttet seg av klausulen som sa at de kunne kj\u00f8pe keeperen for 4 millioner kroner ved nytt\u00e5r. Bergenserne jobber likevel med \u00e5 f\u00e5 p\u00e5 plass en avtale som gj\u00f8r at Sahin-Radlinger st\u00e5r i Brann-m\u00e5let ogs\u00e5 i 2019. Klubben har allerede hentet hjem H\u00e5kon Opdal fra Start f\u00f8r \u00e5rets sesong. 36-\u00e5ringen er dermed klar for sin andre periode i Brann. PS: Haugesund melder p\u00e5 sine nettsider at Kristoffer Velde ogs\u00e5 skal spille for Nest-Sotra i 2019. Ogs\u00e5 han kommer p\u00e5 l\u00e5n."}
{"title": "Familieforskerne kl\u00f8r seg i hodet. Hva skjer egentlig i Norden?", "text": "Statsminister Erna Solberg ba i sin nytt\u00e5rstale nordmenn om \u00e5 f\u00e5 flere barn. \u00c5rsaken er at f\u00f8dselsraten, alts\u00e5 hvor mange barn hver kvinne f\u00e5r, har falt jevnt og trutt de siste ti \u00e5rene. Det skjer selv om f\u00f8dselspermisjonen har \u00f8kt og folk flest har v\u00e6rt forsk\u00e5net for \u00f8konomiske kriser."}
{"title": "Feiret at danskeb\u00e5tene ikke lenger g\u00e5r p\u00e5 tomgang n\u00e5r de ligger til kai", "text": "Den offisielle \u00e5pningen ble foretatt av byr\u00e5dsleder Raymond Johansen (Ap), byr\u00e5d for n\u00e6ring og eierskap Kjetil Lund (Ap), byr\u00e5d for milj\u00f8 og samferdsel Lan Marie Nguyen Berg (MDG) og havnedirekt\u00f8r Ingvar M. Mathisen. \u2013 Danskeb\u00e5ten har en helt spesiell plass i hjertet til oss nordmenn. Det gleder meg derfor stort at den n\u00e5 blir litt mer milj\u00f8vennlig, og at det n\u00e5 blir enda deiligere \u00e5 v\u00e6re norsk ... i alle fall p\u00e5 Vippetangen. N\u00e5 h\u00e5per jeg denne fine l\u00f8sningen ogs\u00e5 raskt kommer opp i K\u00f8benhavn, sier Berg. N\u00e5 har alle utenlandsferger med faste anl\u00f8p landstr\u00f8m. Hans O. Torgersen \u2013 Det er en skikkelig god nyhet for alle som sliter med konsekvensen av d\u00e5rlig byluft i Oslo. N\u00e5 slipper vi at fergene g\u00e5r p\u00e5 tomgang n\u00e5r de ligger til kai. Dette er vinn-vinn for byen og for fergene som f\u00e5r billigere str\u00f8m, fortsetter byr\u00e5den for milj\u00f8 og samferdsel. M\u00e5let er at Oslo skal bli verdens f\u00f8rste nullutslippsby p\u00e5 bare elleve \u00e5r. For \u00e5 f\u00e5 dette til, har byr\u00e5det blant annet lovet \u00e5 jobbe for at driften i Oslo havn skal bli utslippsfri innen h\u00f8sten 2019. Dette l\u00f8ftet har forel\u00f8pig f\u00e5tt vurderingen uavklart i Aftenpostens store gjennomgang av over 120 l\u00f8fter byr\u00e5det ga folket i Oslo. Sjekk status p\u00e5 resten av l\u00f8ftene her."}
{"title": "Fem dager etter at dette bildet ble tatt, kom sjokket. Siden har alt g\u00e5tt nedover for Real Madrid", "text": "Olympiastadion i Kiev, 25. mai i fjor: \u2013 Vi f\u00e5r se hva som skjer, men som jeg alltid har sagt, Cristiano m\u00e5 bli. Det er ja eller ja, som vi sier i Spania. Han m\u00e5 bli, sa Zin\u00e9dine Zidane og smilte. Treneren hadde akkurat ledet Real Madrid til Champions League-trofeet for tredje \u00e5r p\u00e5 rad. Likevel spurte alle om den mystiske uttalelsen til Cristiano Ronaldo like etter triumfen. Fem dager senere sjokkerte Zidane selv med \u00e5 takke for seg. Ikke lenge etter kom beviset p\u00e5 at Ronaldo ikke tullet da han hintet om klubbskifte etter finalen. 33-\u00e5ringen forsvant til Juventus for rundt 900 millioner kroner. Dr\u00f8ye syv m\u00e5neder senere har verdens mestvinnende klubb fortsatt ikke kommet til seg selv."}
{"title": "Fire omkom og over 300 skadet i togkollisjon i S\u00f8r-Afrika", "text": "\u2013 Det er bekreftet at fire mennesker har mistet livet, tvitrer Pretorias ordf\u00f8rer Solly Msimanga, som tirsdag formiddag bes\u00f8kte ulykkesstedet. Redningstjenesten Netcare911 opplyser p\u00e5 Twitter at tre mennesker er bekreftet omkommet og en er sendt til sykehus med livstruende skader etter kollisjonen. Over 300 andre er if\u00f8lge nettavisen news24 sendt til sykehus med mindre eller moderate skader. De to togsettene kolliderte ved Mountain View-stasjonen i Pretoria, og bilder fra stedet viser veltede vogner og skadde passasjerer som behandles av helsepersonell p\u00e5 plattformen. Mountain View er en forstad til Pretoria og ligger nordvest for sentrum av byen."}
{"title": "FIS-direkt\u00f8ren varsler endring: \u2013 Vi trenger litt farge p\u00e5 Tour de Ski", "text": "VAL DI FIEMME: FIS-direkt\u00f8r J\u00fcrg Capol sto i m\u00e5lomr\u00e5det da Johannes H\u00f8sflot Kl\u00e6bo gikk inn som tidenes yngste mannlige vinner av Tour de Ski. \u2013 Han er den man m\u00e5 sl\u00e5 i framtida, sa Capol imponert."}
{"title": "\u00abFor \u00e5 lokke de store massene tilbake til Kniksens plass, m\u00e5 Brann by mer p\u00e5 seg selv\u00bb", "text": "I Rosenborg har det v\u00e6rt stor usikkerhet rundt hvem som skal trene laget, i Molde er det usikkerhet rundt hvem som skal trene laget, og i Haugesund er det naturlig nok ogs\u00e5 stor usikkerhet. Av de fire lagene som kom \u00f8verst p\u00e5 tabellen i 2018, er det kun hos Brann at det eksisterer kontinuitet og ro, fred og fordragelighet. Som supporter er det grunner til \u00e5 v\u00e6re optimist foran sesongen som kommer. Rune Soltvedt ikke er i m\u00e5l med spillerkabalen, men det vil neppe bli de store endringene i spillerstallen. Akkurat n\u00e5 ser det ut til at han er mest opptatt av \u00e5 selge og kj\u00f8pe reserver. De elleve som starter f\u00f8rste kamp mot Odd er sannsynligvis allerede p\u00e5 plass."}
{"title": "Fossrevyen 2019: Et eventyrlig show", "text": "Omr\u00e5det rundt Gr\u00fcnerl\u00f8kka har v\u00e6rt dekket av plakater med det sv\u00e6rt gjenkjennelige Disney-slottet i den aggressive markedsf\u00f8ringen av Fossrevyen On Ice. Og Disney-temaet settes tidlig med en mektig gjennomf\u00f8ring av Disney-fanfaren og en velkomst fra Tingeling p\u00e5 rullesk\u00f8yter. Det glir \u2013 bokstavelig talt \u2013 over i et musikalnummer om \u00e5 kaste bort livets dystre problemer. Det er en storslagen introduksjon til \u00abet show fritt for friksjon\u00bb, som de selv kaller det."}
{"title": "Frp-oppr\u00f8rere f\u00e5r mer innflytelse i regjeringsforhandlingene", "text": "Det klareste beviset for voksende misn\u00f8ye i parti og stortingsgruppe kom til syne da Frps stortingsgruppe f\u00f8r jul med kun 12 mot 9 stemmer aksepterte budsjettforliket med KrF. \u2013 Det er et uttrykk for at stortingsgruppen mener vi trenger st\u00f8rre gjennomslag i budsjettet og i regjeringsforhandlingene, sier en kilde."}
{"title": "Full mann i legefrakk ville unders\u00f8ke pasienter \u2013 m\u00e5 i retten", "text": "Det var en sen oktoberkveld i 2017 at mannens korte karriere som lege p\u00e5 medisinsk avdeling 5 Vest ved Haukeland universitetssjukehus fant sted, skriver Bergensavisen. If\u00f8lge tiltalen var mannen utkledd med b\u00e5de legefrakk og stetoskop da han tydelig beruset opps\u00f8kte flere pasientrom. Pasientene forsto imidlertid raskt at han ikke var kompetent til jobben, og gjorde anskrik. Vaktmannskaper kom til og tok h\u00e5nd om mannen, f\u00e5r avisen opplyst. Bare noen m\u00e5neder senere var 50-\u00e5ringen tilbake p\u00e5 sykehuset, den gang p\u00e5 Kvinneklinikken, og ogs\u00e5 da en sen kveld. Denne gangen opptr\u00e5dte han uten frakk, men ble tatt for \u00e5 ha stj\u00e5let stetoskop, bandasjer, s\u00e5pe og et epiduralsett \u2013 utstyr for \u00e5 sette bed\u00f8velse p\u00e5 f\u00f8dende kvinner. Rettssaken mot mannen, som ogs\u00e5 er tiltalt for sm\u00e5tyverier og h\u00e6rverk, kommer opp for retten i april."}
{"title": "Fylkeskommunen hyret inn Jan \u00c5ge Fj\u00f8rtoft til \u00e5 v\u00e6re konferansier. Det kostet 75.000 kroner.", "text": "(Bergens Tidende): 3. januar var rundt 300 politikere, n\u00e6ringslivsledere og ledere av organisasjoner fra Hordaland og nabofylkene samlet p\u00e5 Radisson Hotel Bryggen. \u00abFylkesordf\u00f8rar Anne Gine Hestetun inviterer til nytt\u00e5rsm\u00f8te der styrke i samspel er tema\u00bb, het det i invitasjonen."}
{"title": "Fyrverkeri skutt opp p\u00e5 flere Oslo-skoler", "text": "Den f\u00f8rste fyrverkerioppskytingen skjedde inne p\u00e5 Lofsrud ungdomsskole ved Klemetsrud s\u00f8r\u00f8st i Oslo. Politiet sendte flere patruljer til skolen, men det var aldri noen fare for brann. \u2013 Vi har funnet fyrverkeri i sekken til en elev p\u00e5 stedet. Vedkommende blir avh\u00f8rt, og resterende fyrverkeri beslaglegges, opplyser Oslo-politiet. Kort tid etter meldingen om fyrverkerioppskyting p\u00e5 Lofsrud skole, meldte operasjonssentralen at det ogs\u00e5 var skutt opp fyrverkeri p\u00e5 Bjerke videreg\u00e5ende skole i Groruddalen. #Oslo Bjerke vgs: Vi er sammen med brannvesenet ogs\u00e5 p\u00e5 vei til denne skolen etter melding om avfyrt fyrverkeri. Skal ikke v\u00e6re fare for brann. \u2014 OPS Politiet Oslo (@oslopolitiops) January 8, 2019 \u2013 Vi er sammen med brannvesenet ogs\u00e5 p\u00e5 vei til denne skolen etter melding om avfyrt fyrverkeri. Det skal ikke v\u00e6re fare for brann, opplyser politiet. Mandag rykket politiet ut til Bj\u00f8rnholt videreg\u00e5ende skole p\u00e5 S\u00f8ndre Nordstrand, ikke langt unna. Der var det blitt skutt opp fyrverkeri inne i kantina. Ingen ble skadet og ingen skal ha blitt p\u00e5grepet. Ogs\u00e5 tirsdag ble det fyrt opp fyrverkeri p\u00e5 skolen, melder politiet p\u00e5 Twitter. #Oslo Bj\u00f8rnholt vgs: Politiet er p\u00e5 stedet for \u00e5 f\u00f8lge opp forholdet som skjedde der i g\u00e5r. Det har likevel ogs\u00e5 i dag blitt avfyrt fyrverkeri i kantina p\u00e5 skolen. Det er rolig der n\u00e5, men vi kontrollerer flere personer som har v\u00e6rt i omr\u00e5det hvor dette skjedde. \u2014 OPS Politiet Oslo (@oslopolitiops) January 8, 2019 Bj\u00f8rnholt videreg\u00e5ende skole var en av de f\u00f8rste skolene i landet som innf\u00f8rte adgangskontroll for alle elever og ansatte."}
{"title": "Giganten vakler. Hva gikk egentlig galt for Real Madrid?", "text": "Olympiastadion i Kiev, 25. mai i fjor: \u2013 Vi f\u00e5r se hva som skjer, men som jeg alltid har sagt, Cristiano m\u00e5 bli. Det er ja eller ja, som vi sier i Spania. Han m\u00e5 bli, sa Zin\u00e9dine Zidane og smilte. Treneren hadde akkurat ledet Real Madrid til Champions League-trofeet for tredje \u00e5r p\u00e5 rad. Likevel spurte alle om den mystiske uttalelsen til Cristiano Ronaldo like etter triumfen. Fem dager senere sjokkerte Zidane selv med \u00e5 takke for seg. Ikke lenge etter kom beviset p\u00e5 at Ronaldo ikke tullet da han hintet om klubbskifte etter finalen. 33-\u00e5ringen forsvant til Juventus for rundt 900 millioner kroner. Dr\u00f8ye syv m\u00e5neder senere har verdens mestvinnende klubb fortsatt ikke kommet til seg selv."}
{"title": "Gondolbane kan gi Bj\u00f8rvika \u00abmonstermaster\u00bb p\u00e5 opptil 83 meter", "text": "Det er konklusjonen i en mulighetsstudie som Asplan Viak har utarbeidet p\u00e5 oppdrag fra Oslo kommune og Eiendoms- og byfornyelsesetaten. Studien belyser de fysiske mulighetene, konsekvensene og mulige konflikter knyttet til gondolbanen. I rapporten, som er unntatt offentlighet, blir det lagt vekt p\u00e5 at en gondolbane mellom Ekeberg og Bj\u00f8rvika vil bli en \u00e5penbar attraksjon for turister og bes\u00f8kende i Oslo. Banen vil ogs\u00e5 kunne v\u00e6re et tilbud for byens befolkning hvis den integreres i kollektivsystemet med tilsvarende billetter og pris som \u00f8vrige kollektivreiser."}
{"title": "Grindheim om Horneland: - Han er ikke redd for \u00e5 ta garderoben", "text": "HAUGESUND: - De brenner ekstremt for fotballen. Jeg tror jeg aldri har m\u00f8tt noen som er s\u00e5 p\u00e5 24-7, og vil utvikle seg hele veien. Det sier Haugesunds Joakim V\u00e5ge Nilsen til Adresseavisen. Han snakker om Eirik Horneland og Karl Oskar Emberland, som etter sv\u00e6rt mye om og men ble klar for Rosenborg sent mandag kveld."}
{"title": "Har aldri skjedd i Norge f\u00f8r: \u2013 Er fortsatt et gubbevelde", "text": "Samtidig er hun sjeleglad for at hun f\u00e5r muligheten til \u00e5 d\u00f8mme den gjeve NM-finalen for herrer i Oslo l\u00f8rdag. Den g\u00e5r mellom Randaberg og F\u00f8rde. De samme to klubbene spiller kvinnefinalen. Det er f\u00f8rste gang en kvinne f\u00e5r oppgaven som f\u00f8rstedommer i en herrefinale. \u2013 Kvinner m\u00e5 overprestere for \u00e5 f\u00e5 samme sjanse som menn. F\u00f8r jeg ble med i elitegruppen, var det andre kvinner der som like gjerne kunne f\u00e5tt den muligheten. De hadde ogs\u00e5 lang erfaring og kompetanse. \u2013 Handler det om holdninger? \u2013 Ja, det er nok fortsatt et gubbevelde. Det er veldig mannsdominert og det hender at man m\u00f8ter p\u00e5 gammeldagse holdninger hvor det menes at kvinner skal holde seg til damekamper. HAR DU LEST DENNE? Karsten Warholm gjorde store endringer i livsstilen. Her er grepene han tok"}
{"title": "Heathrow gjen\u00e5pnet etter drone-observasjon", "text": "\u2013 Vi har stanset avgangene mens saken granskes. Vi beklager enhver ulempe dette m\u00e5tte medf\u00f8re for passasjerene, het det i en uttalelse fra flyplassledelsen p\u00e5 Twitter. Sky News melder at Heathrow er gjen\u00e5pnet, etter at en drone-observasjon f\u00f8rte til at alle avganger ble innstilt tirsdag ettermiddag. En talskvinne opplyste til BBC at de jobbet med politiet for \u00e5 \u00abhindre en trussel\u00bb mot flysikkerheten. \u2013 Som f\u00f8lge av sikkerhetstiltak har vi stanset alle avganger, sa talskvinnen. If\u00f8lge Sky News ble den nordlige rullebanen stengt. Heathrow er den travleste flyplassen i Storbritannia. Nedstegningen vil f\u00e5 store konsekvenser for lufttrafikken."}
{"title": "Her bryter to kvinner en eldgammel hindu-tradisjon. Det har kastet India ut i politisk kaos.", "text": "Skoler ble stengt. Det samme ble butikker. Kollektivtrafikken sto. 700 ble arrestert. Minst \u00e9n person er drept. Det er status etter flere dager med sammenst\u00f8t i delstaten Kerala i det s\u00f8rlige India. Den utl\u00f8sende \u00e5rsaken? To kvinner. Den underliggende \u00e5rsaken? Kampen om politisk makt i verdens nest mest folkerike land og verdens st\u00f8rste demokrati."}
{"title": "Her setter den ukjente spilleren inn m\u00e5let som tok ham forbi Messi p\u00e5 gjev liste", "text": "Man kan tilgis for \u00e5 ikke gjenkjenne Sunil Chhetris navn. Den indiske fotballspilleren befinner seg ganske langt unna Cristiano Ronaldo og Lionel Messi i status p\u00e5 det vestlige fotballkartet. Men n\u00e5 har han g\u00e5tt forbi Messi p\u00e5 en noks\u00e5 gjev liste. Da Chhetri prikket inn 1 \u2013 0 p\u00e5 straffe mot Thailand i asiamesterskapet p\u00e5 s\u00f8ndag, scoret han sitt 66. landslagsm\u00e5l. Han satte inn nummer 67 senere i kampen. Dermed er 34-\u00e5ringen nummer to p\u00e5 listen over aktive landslagsspillere med flest m\u00e5l. Lionel Messi har 65, Cristiano Ronaldo har 85."}
{"title": "Hva skal f\u00f8lge med boligen n\u00e5r du selger?", "text": "N\u00e5r man skal flytte ut fra en bolig eller en leilighet \u2013 og n\u00e5r man skal overta en bolig eller leilighet \u2013 er det en del sp\u00f8rsm\u00e5l om hva som skal f\u00f8lge med av innbo og inventar p\u00e5 overtakelsen. Norges Eiendomsmeglerforbund (NEF) og flere bransjeorganisasjoner har laget en standard inventarliste som fungerer som en meget god \u00abmal\u00bb for dette. Avhendingslovens \u00a73-5 gir en delvis oversikt over det som i utgangspunkt skal f\u00f8lge med av det som er fastmontert og varig innredning med boligen. Inventarlista nevnt over har en oversikt over flere deler som den kan v\u00e6re sp\u00f8rsm\u00e5l om. Noen av punktene kan tenkes som en selvf\u00f8lge, eksempelvis kj\u00f8kkeninnredningen, badekaret, peiser og planter utenfor boliger. Men listen har ogs\u00e5 noen punkter som kan v\u00e6re mindre \u00e5penbare; som hvitevarer kj\u00f8kken, postkasse, lysekroner, dekodere og liftgardiner. Og til og med lysp\u00e6rer skal f\u00f8lge med de lampene som f\u00f8lger boligen! NTB Scanpix/Shutterstock Et viktig moment p\u00e5 inventarlista er brannutstyr. Det er p\u00e5budt at selger leverer boligen eller leiligheten med godkjent brannutstyr p\u00e5 overtakelsen. Det m\u00e5 da leveres godkjent r\u00f8ykvarsler og godkjent brannslokningsapparat eller brannslange. Det er i dag lov til \u00e5 fravike inventarlista for en boligselger, men dette m\u00e5 gj\u00f8res uttrykkelig og skriftlig f\u00f8r man inng\u00e5r en avtale med en kj\u00f8per. Det naturlige er da at man opplyser i en salgsoppgave om hva som ikke f\u00f8lger med av inventar iht. inventarlista. Det kommer jevnlig nye momenter som gir noen sp\u00f8rsm\u00e5l. Det siste n\u00e5 er sp\u00f8rsm\u00e5let om ELBIL-Ladere f\u00f8lger med eller ikke. Noen av disse f\u00f8lger jo med til en bestemt bil \u2013 og noen er standard ladere til flere typer biler. Det er derfor anbefalt at en boligselger informerer i salgsoppgaven om en slik lader f\u00f8lger med eller ikke \u2013 for \u00e5 unng\u00e5 en diskusjon om dette. Sp\u00f8r gjerne eiendomsmegleren din om r\u00e5d n\u00e5r det gjelder hva du som selger skal informere om n\u00e5r boligen eller leiligheten legges ut for salg."}
{"title": "Hvor mye du tjener kan avgj\u00f8re hvordan du kj\u00f8rer, viser denne statistikken.", "text": "I seks av ti tilfeller sitter personer med millioninntekt bak rattet n\u00e5r n\u00e5len p\u00e5 speedometeret beveger seg over 110 kilometer i timen. Dette er blant funnene som Sparebank 1 Forsikring (n\u00e5 Fremtind forsikring) gjorde seg etter \u00e5 ha gjennomg\u00e5tt kj\u00f8restatistikken blant nordmenn i sin kundebase."}
{"title": "Jakob Ingebrigtsen k\u00e5ret til m\u00e5nedens ut\u00f8ver i Europa", "text": "Jakob Ingebrigtsen er k\u00e5ret til m\u00e5nedens ut\u00f8ver for desember 2018 av Det europeiske friidrettsforbundet. 18-\u00e5ringen fra Sandnes fikk litt over 4800 stemmer. Ingebrigtsen tok sin tredje U20-tittel p\u00e5 rad i EM i terrengl\u00f8p i Tilburg i Nederland i desember. Han sto ogs\u00e5 i spissen for det norske laggullet i samme klasse i det samme mesterskapet. Jakob Ingebrigtsen tok to gull i senior-EM i friidrett i Berlin i august i fjor. Han vant b\u00e5de 1500- og 5000 meter. Storebror Filip Ingebrigtsen var ogs\u00e5 nominert. Han ble ogs\u00e5 europamester for seniorer i terrengl\u00f8p, men n\u00e5dde ikke opp i konkurransen med sin bror i kampen \u00e5 bli m\u00e5nedens ut\u00f8ver. Portugals Ana Dulce Felix ble k\u00e5ret til m\u00e5nedens ut\u00f8ver i kvinneklassen med 5100 stemmer. Hun returnerte til konkurransel\u00f8ping med en 5.-plass i Valencia maraton med tiden 2.25.14. (@NTB)"}
{"title": "Jeg er snill, jeg bryr meg. Hvorfor vil ingen v\u00e6re med meg?", "text": "Ungdomstiden er en l\u00f8srivingsprosess fra foreldrene for \u00e5 finne ut hvem man er. Hvordan skal jeg gj\u00f8re det n\u00e5r mamma er min beste venn? N\u00e5r mamma er den eneste som vil v\u00e6re med meg? Dere skulle visst hvor mye jeg gjerne bare vil v\u00e6re med. 3rd-party-bio"}
{"title": "K\u00e4ck klar for Djurg\u00e5rden: \u2013 Det har v\u00e6rt mye opp og ned", "text": "\u2013 Det har v\u00e6rt mye opp og ned. Vi hadde en t\u00f8ff v\u00e5r med Mark Dempsey, som til slutt fikk sparken. S\u00e5 tok vi en ny trener som endret mye og som gjorde at vi hadde en sterk h\u00f8st. Men vi rykket ned, sier Elliot K\u00e4ck til Djurg\u00e5rdens egne nettsider. Allerede i forrige uke kunne Tor-Kristian Karlsen, Starts sportslige leder, bekrefte at svensken kom til \u00e5 forlate klubben etter kun en sesong. F\u00e6drelandsvennen kunne da melde at Djurg\u00e5rden trolig var ny destinasjon. Tirsdag ble det bekreftet: Den svenske klubben blir hans arbeidsplass de neste tre \u00e5rene, slik den ogs\u00e5 var det i tre \u00e5r f\u00f8r han kom til Start. Han forteller hvorfor han velger \u00e5 flytte tilbake: \u2013 Det finnes flere ulike grunner. Det sosiale, familien, men framfor alt det sportslige, og det kjennes fantastisk \u00e5 v\u00e6re tilbake i Djurg\u00e5rden, som gjenforenes med sine gamle trener fra tiden han spilte i Sirius. Han forteller mer om tiden i Norge: \u2013 Jeg gikk glipp av den siste kampen (for Start) ettersom vi fikk en datter like f\u00f8r. Selv om vi rykket ned har det uansett v\u00e6rt kult \u00e5 oppleve noe nytt. Det er et naboland, men det er fortsatt et nytt sted med nye mennesker som man l\u00e6rer seg \u00e5 kjenne. Man f\u00e5r nye ideer og l\u00e6rer seg \u00e5 spille fotball p\u00e5 andre m\u00e5ter. Men i sum er det godt \u00e5 v\u00e6re tilbake, sier Elliot K\u00e4ck. - Elliot har med sin profesjonalitet og positive vesen v\u00e6rt et fint bekjentskap i 2018. Jeg tror jeg snakker for alle i klubben n\u00e5r jeg sier at han har v\u00e6rt en fyr vi har satt pris p\u00e5 og at han kommer til \u00e5 bli savnet rundt Sparebanken S\u00f8r Arena. Vi \u00f8nsker han lykke til videre i Djurg\u00e5rden, sier Tor-Kristian Karlsen, sportslig leder i Start til klubbens nettsider."}
{"title": "Kjetil Lismoen: Virkeligheten har innhentet norsk film", "text": "\u00abBased on a true story\u00bb. Dette l\u00f8ftet om noe ekte og utilsl\u00f8rt i opphavet til en fortelling, har v\u00e6rt der siden filmens barndom. Men de siste 20 \u00e5rene har denne typen fiksjonalisering av virkelige hendelser \u00f8kt dramatisk, om vi skal tro en fersk amerikansk bransjeunders\u00f8kelse. I dag er 27,7 prosent av alle amerikanske filmer basert p\u00e5 en virkelig hendelse, mens andelen i Tyskland er 35 prosent. Det norske kinorepertoaret ligger ikke langt etter: Spillefilmene Mordene i Kongo, Ut\u00f8ya 22. juli, 22. JULY, Rekonstruksjon Ut\u00f8ya, T\u00e5rnet og Sonja er alle fiksjoner med premiere i 2018 som baserer seg p\u00e5 virkelige hendelser."}
{"title": "Kort sagt, onsdag 9. januar", "text": "Ingunn \u00d8kland skriver i Aftenposten 7. januar at s\u00f8knaden fra Helge Lur\u00e5s og Ytringsfrihetsforbundet (YFO) om \u00e5 f\u00e5 statsst\u00f8tte til sitt nystiftede livssynssamfunn kan undergrave det hun kaller \u00abden dumsnille ordningen\u00bb. YFO fyller ikke kravene til innhold som gjelder i dagens lovverk: \u00abEt livssynssamfunn tar opp \u00abde mer sentrale sp\u00f8rsm\u00e5l knyttet til menneskelivet\u00bb og \u00aben felles etisk grunnholdning\u00bb. Dessuten skal ny lov om tros- og livssynssamfunn etter planen behandles i \u00e5r. Mange av de 826 trossamfunnene \u00d8kland refererer til, blir ikke godkjent fordi de har for f\u00e5 medlemmer. Regjeringen \u00f8nsker nemlig \u00e5 innf\u00f8re en minimumsgrense for \u00e5 f\u00e5 st\u00f8tte. 3rd-party-bio Tros- og livssynssamfunnene fremmer integrering, de gir medlemmene en ramme for identiteten sin og skaper tillit og tilh\u00f8righet. Hvorfor skal barnekor, eldretreff og bes\u00f8kstjenester legges ned? Offentlige midler brukes til \u00e5 st\u00f8tte et mangfold av kultur, sport, politiske partier og medier, selvsagt ogs\u00e5 tros- og livssynssamfunn. I dag regnes st\u00f8tten ut pr. hode. I Norge er over 80 prosent registrert i et tros- eller livssynssamfunn. Medlemmenes egne skattepenger kanaliseres til den enkeltes trossamfunn. Det er alts\u00e5 ikke slik at \u00abde andre\u00bb finansierer troen til \u00abde f\u00e5\u00bb. Medlemmene finansierer den selv. Norge er et tros- og livssynsmangfoldig samfunn. S\u00f8knad, organisasjon og rapportering skal sikre at det er reelle tros- og livssynssamfunn som nyter godt av ordningen. YFO er ikke et slikt samfunn. Ingrid Rosendorf Joys, generalsekret\u00e6r, Samarbeidsr\u00e5det for tros- og livssynssamfunn i Norge, STL"}
{"title": "Kripos vurderer utenlandsk kontor for \u00e5 bekjempe overgrep mot barn", "text": "\u2013 Seksuelle overgrep mot barn er det som driver \u00f8nsket om \u00e5 starte nytt kontor, og det bunner spesielt i direkteoverf\u00f8rte overgrep, sier politioverbetjent Emil Kofoed i Kripos til Adresseavisen. Overgrepene han viser til blir bestilt og betalt, og det dukker opp flere og flere saker hvor bestillingen kommer fra nordmenn. \u2013 Vi vil stanse overgrep fra nordmenn og redde ofrene. Det spiller ingen rolle hvor ofrene er, de m\u00e5 reddes, sier Kofoed. F\u00f8r jul bes\u00f8kte han hovedstaden Manila for \u00e5 unders\u00f8ke muligheten for en permanent norsk tilstedev\u00e6relse i landet. Videre leverer han en rapport til Politidirektoratet og Justisdepartementet f\u00f8r en beslutning tas. \u2013 Alle er enige om at det er et behov, for vi ser mange saker, og det blir bare flere, sier han. Fra f\u00f8r har det nordiske samarbeidet en svenske og en danske som fra Bangkok i Thailand skal dekke Filippinene, Laos, Kambodsja, Vietnam og Myanmar. Det vurderes en utvidelse p\u00e5 Filippinene fra i \u00e5r, som skal finansieres og bemannes fra Norge."}
{"title": "Kritikken er fortsatt en b\u00e6rebjelke i kulturjournalistikken", "text": "Romjulens nyhet om at Dagens N\u00e6ringsliv kutter ut store deler av sitt kulturanmelderi, har skapt debatt i sosiale medier. B\u00e5de skribenter, kulturbransje og ivrige lesere har kastet seg p\u00e5, og ut fra argumentene kan man f\u00e5 inntrykk av at kulturanmelderiet i rikspressen er en d\u00f8ende sjanger. 3rd-party-bio"}
{"title": "Kun \u00e9n av disse er forel\u00f8pig med videre i TUILs planer", "text": "Det er for lengst klart at Gaute Helstrup forlot sjefsstolen og at assistenttrener H\u00e5vard Fjellvang ikke blir med videre. Som iTroms\u00f8 har omtalt i artikler den siste tiden er det engelske Jonathan Hill som tar over. Som sin h\u00f8yre h\u00e5nd f\u00e5r han sin kollega fra Tromsdalen videreg\u00e5ende skole, og tidligere TUIL-spiller, Svenn Martinsen Torneus, som assistent. Grunnen til at klubben drar ut i tid med \u00e5 offentliggj\u00f8re Hill/Torneus, er at de \u00f8nsker \u00e5 presentere hele st\u00f8tteapparatet."}
{"title": "L-innsikt: Ny spalte p\u00e5 Si ;D!", "text": "Linn Isabel Eielsen (18) er forfatter, illustrat\u00f8r, skuespiller og musiker fra Haugesund. Si ;D publiserer tegneserien hennes, L-innsikt, en dag i uken. Hun er ogs\u00e5 fast bidragsyter i Haugesunds Avis. Nylig vant Linn Isabel en internasjonal tegnekonkurranse - les mer her. 3rd-party-bio 13 \u2013 21 \u00e5r? Vil du ogs\u00e5 skrive til Si ;D? Send ditt innlegg til sid@aftenposten.no. Alle f\u00e5r svar innen tre dager. Dersom du \u00f8nsker \u00e5 v\u00e6re anonym, m\u00e5 du oppgi dette tydelig i mailen. Her kan du lese mer om \u00e5 sende inn innlegg til oss."}
{"title": "Landslagssjefen om VM-uttaket: \u2013 Ingen har f\u00e5tt klarsignal til noe som helst", "text": "Men mandag om to uker vil landslagssjef Vidar L\u00f8fshus hviske noen ut\u00f8vere en beskjed. De vil f\u00e5 en gledelig beskjed om hvilke distanser i VM de trolig skal g\u00e5. \u2013 Det er bare \u00e9n ting som trolig er sikkert: Br\u00e5k og litt konflikt kommer det til \u00e5 bli, sier landslagssjefen til Aftenposten."}
{"title": "Langer ut mot popul\u00e6rt treningsmerke: \u2013 Skaper et urealistisk syn p\u00e5 hva trening og sunnhet handler om", "text": "Hvert \u00e5r k\u00e5rer Press \u00e5rets Gullbarbie. Prisen g\u00e5r til den reklame- eller medieakt\u00f8ren som f\u00e5r ungdom til \u00e5 f\u00f8le seg verst gjennom seksualisert og ensidig reklame som spiller p\u00e5 gamle kj\u00f8nnsroller. De nominerte i \u00e5r er treningsmerket Gymshark, Snapchat og undert\u00f8ysmerket Victoria\u2019s Secret. \u2013 Dette er ikke en pris man skal feire, men en verstingpris man b\u00f8r skamme seg over \u00e5 f\u00e5, sier leder i Press, Mina Vinje. Press er ungdomsorganisasjonen til Redd Barna. Slik begrunner de nominasjonene: Gymshark \u00abGymshark fremstiller sv\u00e6rt ensidige idealer innenfor fitness, skaper et urealistisk syn p\u00e5 hva sunnhet og trening handler om, og gir inntrykk av at man kun er \u00abfit\u00bb og sunn dersom man ser ut som modellene.\u00bb Snapchat \u00abSnapchat finansieres gjennom annonser og reklamer som brukere ufrivillig f\u00e5r opp p\u00e5 skjermen mens de bruker appen. Disse reklamene kan v\u00e6re for fettreduksjon, lipfillers, retusjeringsapper og liknende. Snapchat har ogs\u00e5 filterfunksjoner som kan bidra til \u00e5 skape et ensidig bilde av skj\u00f8nnhet.\u00bb Skjermdump Instagram Victoria's Secret \u00abHar lenge v\u00e6rt det st\u00f8rste moteshowet i verden, hvor de illustrerer en \u00abfantasi\u00bb. Direkt\u00f8ren har selv g\u00e5tt ut og sagt at transpersoner og \u00abtjukke\u00bb personer ikke er velkommen i deres moteshow. Deres gammeldagse syn p\u00e5 kj\u00f8nn, og ensidige skj\u00f8nnhetsideal utestenger mangfoldet i samfunnet.\u00bb"}
{"title": "Lei br\u00e5k p\u00e5 restauranter", "text": "\u2013 \u00abDet er fryktelig d\u00e5rlig akustikk p\u00e5 Kampen Bistro\u00bb. \u2013 \u00abDet er altfor h\u00f8y musikk p\u00e5 Ling Ling\u00bb."}
{"title": "Libya-ekspert: \u2013 Ser ingen ende p\u00e5 elendigheten", "text": "Tirsdag redegjorde utenriksministeren og forsvarsministeren for den omfattende rapporten om norsk deltagelse i bombingen av Libya i 2011. Den endte i at regimet til Gaddafi ble kastet. Stortingets vedtak om \u00e5 delta i krigen var riktig, mente statsr\u00e5dene. \u2013 Men man m\u00e5 ha en plan for det som kommer etterp\u00e5, sa forsvarsminister Ine Marie Eriksen S\u00f8reide (H) i Stortinget. Det var det i altfor liten grad. Norske eksperter mener situasjonen i det nordafrikanske landet i dag, \u00e5tte \u00e5r senere, er kritisk. Lars Magne Hovtun, Forsvaret \u2013 Det er et samfunn som ikke fungerer, sier professor Knut S. Vik\u00f8r ved Universitetet i Bergen. \u2013 I dag ser jeg ingen ende p\u00e5 den elendigheten som Libya representerer, sier seniorforsker Morten B\u00f8\u00e5s ved NUPI (Norsk Utenrikspolitisk Institutt)."}
{"title": "Lokale skiskyttere tatt ut til ungdoms-OL: \u2013 Viser at det g\u00e5r an \u00e5 bli god p\u00e5 ski selv om du kommer fra Rogaland", "text": "Mandag kveld fikk skiskyttertalentet Martin Nevland (17) fra \u00c5lg\u00e5rd en uventet telefon fra Norges Skiskytterforbund om at han var en av ut\u00f8verne som skal representere Norge under ungdoms-OL som arrangeres fra 9. til 16. februar i Sarajevo i Bosnia. Nevland forteller at han ble sv\u00e6rt overrasket over beskjeden, men ogs\u00e5 veldig glad. \u2013 Dette viser at det er mulig \u00e5 bli god p\u00e5 ski selv om du kommer fra sn\u00f8fattige Rogaland, sier han og ler."}
{"title": "Mann i Troms fikk bes\u00f8k av beruset nabo med \u00f8ks", "text": "\u2013 Familien v\u00e5knet av at hundene deres bjeffet. En av dem g\u00e5r ned til inngangen hvor han m\u00f8ter p\u00e5 naboen som har en \u00f8ks, forteller operasjonsleder K\u00e5re Munkvold i Troms politidistrikt til NTB klokken 6. \u2013 Han avverger situasjonen, tar fra ham \u00f8ksa, og f\u00e5r han med seg ut, samtidig som familien ringer politiet. Heldigvis var vi ikke langt unna da meldingen kom, sier Munkvoll. Politiet bev\u00e6pnet seg for oppdraget. Hva motivet bak bes\u00f8ket var, kan han ikke uttale seg om, heller ikke om det har v\u00e6rt en feide mellom naboene. \u2013 Vi har ingen klar formening om det akkurat n\u00e5, det vil videre etterforskning vise. Men mannen med \u00f8ksa var beruset, forteller operasjonslederen. Mannen som fikk det u\u00f8nskede bes\u00f8ket endte opp med mindre kuttskader i hodet etter \u00e5 ha avv\u00e6pnet naboen, og ble tatt h\u00e5nd om av ambulanse p\u00e5 stedet. Begge de involverte mennene er i 50-\u00e5rene."}
{"title": "\u00c9n d\u00f8d og to savnet etter brann p\u00e5 oljetanker i Hongkong", "text": "23 personer ble reddet etter at de som var om bord p\u00e5 oljetankeren, havnet i vannet, opplyser politiet. Fire mennesker fikk brannskader, men ingen ble alvorlig skadd. Det skal ikke ha lekket olje fra fart\u00f8yet, som heller ikke fraktet noen oljelast da uhellet inntraff. Yiu Men-yeung, som ledet brannvesenet p\u00e5 stedet, forteller at mannskapet h\u00f8rte tre eksplosjoner f\u00f8r det br\u00f8t ut store flammer p\u00e5 tankeren, da de festet slangene som skulle fylle p\u00e5 drivstoff. Han legger til at fart\u00f8yet, som var p\u00e5 vei til Thailand, ikke sto i fare for \u00e5 synke. Brannmannskapene brukte rundt fem timer p\u00e5 \u00e5 slukke brannen. Skipet, som er p\u00e5 11.290 bruttotonn, begynte \u00e5 brenne om lag en nautisk mil s\u00f8r for \u00f8ya Lamma like etter klokken 11.30 lokal tid tirsdag, if\u00f8lge politiet. Oljetankeren er vietnamesiskeid og -registrert. Til tross for at det ikke er meldt om noen oljelekkasje, understreker milj\u00f8forkjemperen Gary Stokes at man fortsatt er i en tidlig fase av kartleggingen, og at man ikke kunne fastsl\u00e5 innvirkningen hendelsen vil ha p\u00e5 naturen i omr\u00e5det. \u2013 Det er \u00e5penbart urovekkende med tanke p\u00e5 milj\u00f8et og dyrene der ute, sier Stokes. Havet rundt Lamma er kjent for \u00e5 v\u00e6re hjemmet til den finnel\u00f8se nisen, og skilpadder pleier \u00e5 hekke i en av vikene i omr\u00e5det."}
{"title": "N\u00e5r kunstkritikken forsvinner, mister vi et vesentlig ledd i formidlingen av kultur | Tone Hansen og Gunhild Varvin", "text": "I den nye kulturmeldingen sl\u00e5s det fast at kunst har en sentral rolle i det moderne samfunnet. Et riksdekkende mediebilde skaper dessverre usikkerhet om denne rollen, for kunstkritikken m\u00e5 vike i redaksjon etter redaksjon. M\u00e5let er ikke \u00e5 svartmale. Det handler om spriket mellom hva som beskrives i kulturmeldingen og den virkeligheten vi m\u00f8ter i mediene. Etter at Dagens N\u00e6ringsliv varslet at de ville kutte sine anmeldelser av tv, musikk og litteratur, har mange reist debatter om medienes dekning av kunst og kultur. De kraftige reaksjonene kommer kanskje av at det oppleves som at siste skanse faller. 3rd-party-bio DNs kutt er synd, for vi har hatt stor glede av \u00e5 lese de gode analysene i en \u00e5rrekke. Kritikken gir dessuten mulighet til \u00e5 bryne seg p\u00e5 en st\u00f8rre samtale, l\u00e6re og utfordre egne oppfatninger. Kritikken er ogs\u00e5 et vesentlig ledd i formidlingen av kultur. Nedleggelsene i DN er et symptom p\u00e5 en endring som ikke gagner kulturen. Vidar Ruud / NTB scanpix"}
{"title": "Nederland mistenker Iran for to drap", "text": "De to iranerne sto i opposisjon til det iranske regimet og ble drept i henholdsvis Almere i 2015 og Haag i 2017. Den nederlandske etterretningstjenesten AIVD har \u00absterke indikasjoner\u00bb p\u00e5 at Iran st\u00e5r bak drapene, skriver Nederlands utenriksminister Stef Blok i et brev til nasjonalforsamlingen, if\u00f8lge avisa Volkskrant. EU vedtok tirsdag nye sanksjoner mot Iran som f\u00f8lge av attentat i flere av EUs medlemsland. De to drapene i Nederland er en del av grunnlaget for sanksjonene, som ogs\u00e5 er knyttet til drapsfors\u00f8k i Danmark og Frankrike i 2018."}
{"title": "Nest-Sotra l\u00e5ner eliteseriespiller", "text": "Kristoffer Velde (19) spiller ikke p\u00e5 \u00f8verste niv\u00e5 kommende sesong. Nest-Sotra har sikret seg midtbanespilleren fra Haugesund p\u00e5 en leieavtale. Dermed blir unggutten \u00e5 se i 1.-divisjon i 2019-sesongen. FKH bekreftet overgangen p\u00e5 sine nettsider tirsdag. Velde st\u00e5r totalt med 18 kamper for Haugesund i Eliteserien. De har kommet i l\u00f8pet av de to siste \u00e5rene. 19-\u00e5ringen er bokf\u00f8rt med to seriem\u00e5l. Nest-Sotra tok i h\u00f8st en imponerende 6.-plass i 1.-divisjon. Torsdag 31. januar skal nettopp Haugesund og Nest-Sotra m\u00f8te hverandre til treningskamp i Storhall Karm\u00f8y."}
{"title": "Nesten alle taxier i Shenzhen er n\u00e5 elektriske", "text": "I storbyen som grenser til Hongkong, g\u00e5r 99 prosent av byens dr\u00f8yt 21.600 taxier bare p\u00e5 str\u00f8m. Shenzhen er den andre byen i Kina hvor nesten alle taxiene er elektriske. Taiyuan, med 4,3 millioner innbyggere, har hatt el-taxier siden 2016. I 2017 ble alle bussene i Shenzhen, som har 12 millioner innbyggere, elektriske. Shenzhen er en av 13 kinesiske byer hvor man fors\u00f8ker \u00e5 f\u00e5 ned luftforurensningen ved \u00e5 innf\u00f8re alternative energikilder p\u00e5 offentlig transport."}
{"title": "Nordmenn er p\u00e5 smertetoppen", "text": "Viten er Aftenpostens satsing p\u00e5 forskning og vitenskap, der forskere og fagfolk fra hele landet bidrar med artikler. I Stieg Larssons bok Jenta som lekte med ilden fremstilles kjempen Ronald Niedermann som us\u00e5rbar fordi han mangler evnen til \u00e5 f\u00f8le smerte. I virkeligheten lever folk med denne sjeldne genfeilen farligere enn oss andre fordi de ikke l\u00e6rer \u00e5 unng\u00e5 sm\u00e5 og store skader tidlig i livet, og mange av dem d\u00f8r unge. Smerte som skyldes skade eller truende skade, er den f\u00f8rste vi blir kjent med og er den smertetypen alle uten videre forst\u00e5r. Smertesansen beskytter oss effektivt. Den andre smertetypen, smerte p\u00e5 grunn av skade eller p\u00e5virkning av nerver, er vanligere hos voksne. Eksempler er isjias ved skiveprolaps og fantomsmerte etter amputasjon. Med stort og sm\u00e5tt har 7 \u2013 8 prosent av voksne nervesmerte i en eller annen form."}
{"title": "Norge og India enige om \u00e5 bygge ned handelshindre", "text": "I f\u00f8rste omgang er det snakk om \u00e5 etablere et dialogforum der Norge og India kan diskutere problemene som n\u00e6ringslivet opplever. Avtalen kom p\u00e5 plass tirsdag, samtidig som statsministrene Erna Solberg og Narendra Modi ble enige om \u00e5 samarbeide om forvaltning av verdenshavene."}
{"title": "NRK: Hoftun tilbudt en halv million i RBK-forlik", "text": "K\u00e5re Ingebrigtsen og Hoftun fikk i juli i fjor sparken som trenere i Rosenborg, og de har g\u00e5tt til sak mot klubben fordi de mener de ble avskjediget p\u00e5 ugyldig vis. S\u00f8ndag m\u00f8ttes partene i S\u00f8r-Tr\u00f8ndelag tingrett til meklingsm\u00f8te. If\u00f8lge NRK endte det med at Hoftun ble tilbudt en halv million kroner for \u00e5 droppe s\u00f8ksm\u00e5let mot RBK. Dette skulle komme i tillegg til etterl\u00f8nnen den tidligere assistenttreneren allerede har f\u00e5tt. Har du lest denne? Horneland og Rosenborg enige: - Deilig \u00e5 ha det overst\u00e5tt Hoftun har takket nei til tilbudet, og dermed ser det ut til at saken g\u00e5r som planlagt i S\u00f8r-Tr\u00f8ndelag tingrett fra 21. januar. Rosenborg skal ikke ha gitt samme tilbud til tidligere hovedtrener Ingebrigtsen. Ingebrigtsens advokat \u00f8nsker ikke \u00e5 kommentere saken."}
{"title": "NRK: Stortingspolitiker fikk dekket reiseutgifter til morens 60-\u00e5rsdag \u2013 m\u00f8tte hotelldirekt\u00f8r samme sted", "text": "Mandag kom det frem at stortingsrepresentant og Frps finanspolitiske talsmann, Helge Andr\u00e9 Nj\u00e5stad, blant annet hadde v\u00e6rt p\u00e5 p\u00e5sketur til Geilo og m\u00f8tt familien, for s\u00e5 \u00e5 sende regningen til Stortinget. Han forklarte det med at han hadde hatt jobbm\u00f8ter men hans var der og hadde fulgt Stortingets regelverk. NRK omtaler n\u00e5 nye tilfeller der han har brukt skattepenger p\u00e5 \u00e5 dra p\u00e5 reiser der han har v\u00e6rt med familien"}
{"title": "Ny meningsm\u00e5ling: R\u00f8d-gr\u00f8nt flertall og Sp f\u00e5r like mange mandater som Frp", "text": "Dersom det var stortingsvalg i morgen, ville det v\u00e6rt r\u00f8dgr\u00f8nt flertall med 90 mot 78 mandater for regjeringspartiene og KrF. Det viser Norstats m\u00e5ling for januar som er tatt opp i perioden 2. til 7. januar. MDGs ene representant er blokkuavhengig. If\u00f8lge m\u00e5lingen ville Sp og Frp f\u00e5tt like mange mandater p\u00e5 Stortinget."}
{"title": "OL-helten Bj\u00f8rg Eva Jensen mistet s\u00f8nnen: Smerten og sorgen lindres i naturen", "text": "LARVIK: \u2013 Jeg tror ikke du skal p\u00e5 trening. Marius er d\u00f8d. Det er en s\u00f8nderknust samboer og stefar som forteller at s\u00f8nnen har valgt \u00e5 ta sitt eget liv."}
{"title": "Opposisjonen raser mot eksport av v\u00e5pen til Jemen-krigen", "text": "Fra Stortingets talerstol haglet kritikken da de folkevalgte tirsdag behandlet den \u00e5rlige meldingen om norsk eksport av v\u00e5pen og milit\u00e6rt materiell. Bakteppet for kritikken er f\u00f8rst og fremst krigen i Jemen, der en koalisjon ledet av Saudi-Arabia utkjemper en blodig krig mot Houthi-oppr\u00f8rere i landet. Konflikten har utl\u00f8st verdens verste humanit\u00e6re krise, der rundt 14 millioner jemenitter st\u00e5r i fare for \u00e5 bli rammet av sult, if\u00f8lge FN."}
{"title": "Overrasket over BSU-utvikling: \u2013 Belager seg p\u00e5 at foreldrene skal hjelpe", "text": "Etter flere \u00e5r med \u00f8kning, viser tall fra Statistisk sentralbyr\u00e5 (SSB) en nedgang i BSU-sparingen. Forbruker\u00f8konom Elin Reitan i Nordea er ikke sikker p\u00e5 hva \u00e5rsaken kan v\u00e6re, men har noen teorier. \u2013 Jeg tror en \u00e5rsak kan v\u00e6re at man belager seg p\u00e5 at foreldrene skal hjelpe. Dermed minsker motivasjonen for \u00e5 spare selv."}
{"title": "Personvern og pasientsikkerhet m\u00e5 balanseres | Joacim Lund", "text": "\u00abFors\u00f8ket p\u00e5 \u00e5 fremstille personvern og pasientsikkerhet som motsetninger er etter v\u00e5r mening uheldig,\u00bb skrev Datatilsynets direkt\u00f8r Bj\u00f8rn Erik Thon og hans fagdirekt\u00f8r Camilla Nervik i Aftenposten. P\u00e5 twitter dro Thon det enda lenger, og mente at et sp\u00f8rsm\u00e5l om personvern kan ta liv er \u00ab\u00e5 dra debatten ned p\u00e5 et niv\u00e5 den ikke b\u00f8r v\u00e6re\u00bb. At Datatilsynet jobber for personvern b\u00f8r vi alle prise oss lykkelige for. Men n\u00e5r Datatilsynet skaper et inntrykk av at personvern og pasientsikkerhet ikke kan komme i konflikt, t\u00e5kelegger det en viktig debatt. 3rd-party-bio"}
{"title": "Politiet fant 30 kilo hasj hos idrettsprofil. Tatt da politiet kom med 60 kilo \u00abjuksehasj\u00bb", "text": "Da mannen i 40-\u00e5rene m\u00f8tte opp ved B\u00f8ler senter i Oslo 2. november 2017 var det ikke to hasjselgere han m\u00f8tte, men politiets spanere med en tung bag helt fri for narkotika. Dagen f\u00f8r ble nemlig to menn p\u00e5 27 og 28 \u00e5r p\u00e5grepet med 60 kilo hasj som Oslo-politiet mener idrettsprofilen hadde bestilt. Hasjen var byttet ut med noe som veide like mye, og idrettsprofilen ble p\u00e5grepet da han var kommet helt hjem med bagen. \u2013 Totalt mener vi at denne saken dreier seg om innf\u00f8rsel av 180 kilo hasj. 60 kilo hasj ble funnet hjemme hos to menn i 20-\u00e5rene, mens en mann i 40-\u00e5rene ble p\u00e5grepet etter \u00e5 ha hente hasjen, sier politiadvokat Line Presthus i Oslo politidistrikt. Da politiet ransaket eiendommen hans, fant de 30 kilo hasj. \u2013 Han innr\u00f8mmer befatning med dette hasjpartiet. I tillegg er han siktet for fors\u00f8k p\u00e5 \u00e5 kj\u00f8pe ytterligere 60 kilo, sier Presthus. Saken dukket opp i kj\u00f8lvannet av Oslo-politiets Operasjon Gamma, som v\u00e5ren 2017 rettet seg inn mot milj\u00f8et rundt Young Bloods og den \u00f8kende kriminaliteten i Oslos s\u00f8r-\u00f8stlige bydeler."}
{"title": "PST lyser ut teknisk stilling med hai-limerick. L\u00f8ser du g\u00e5ten, kan jobben v\u00e6re din.", "text": "Politiets sikkerhetstjeneste (PST) har en ledig stilling som teknisk etterforsker og leter etter en nysgjerrig, l\u00f8sningsorientert spesialist p\u00e5 digitale spor. Vil du ha stillingen, hjelper det nok med humoristisk sans. For PST vil ha s\u00f8kerne til \u00e5 knekke f\u00f8lgende kode: En oktobermorgen fikk vi pulsen til \u00e5 \u00f8ke var det en hackeR som hadde lykkes med fors\u00f8keT men en HAI I en TWeeT er ikke s\u00e6rlig 1337. l\u00f8ser du g\u00e5tEn b\u00f8r dU vurdere \u00e5 s\u00f8ke"}
{"title": "Ranheim henter midtbanespiller fra Rosenborg", "text": "\u2013 Olaus har signert en utl\u00e5nsavtale for 2019, der han blir Ranheim-spiller og f\u00e5r muligheten til \u00e5 utvikle seg og ta nye steg som fotballspiller, sier klubbleder Frank Lidahl i Ranheim. Midtbanespilleren er fra RBKs gylne 1998-\u00e5rgang, og skrev tre\u00e5rskontrakt med A-laget vinteren 2017. Han fikk sin debut i f\u00f8rsterundekampen mot \u00c5fjord i 2016, og scoret det siste m\u00e5let da RBK vant 3 \u2013 0."}
{"title": "Rosenborg-trener slutter. N\u00e5 f\u00e5r han landslagsjobb", "text": "Han har de to siste \u00e5rene hatt lignende rolle i Rosenborg. Det er Leif Gunnar Smerud som er hovedtrener for ungdomslandslaget. Kontrakten hans i Trondheim gikk ut ved nytt\u00e5r. Det er Rosenborg som melder dette p\u00e5 sin nettside. \u2013 Hugo har gjort en sv\u00e6rt god jobb gjennom flere \u00e5r i Rosenborg, og har v\u00e6rt med p\u00e5 \u00e5 l\u00f8fte profesjonaliteten betydelig i klubben. Han har satt markante spor etter seg, sier sportslig leder Stig Inge Bj\u00f8rnebye til rbk.no. Nettstedet skriver at han kom til klubben i 2014. I starten var han ansatt ved akademiet. \u2013 Jeg ser frem til \u00e5 fortsette \u00e5 jobbe med spillere og trenere p\u00e5 det \u00f8verste niv\u00e5et. Men det er selvf\u00f8lgelig litt trist \u00e5 forlate Rosenborg etter s\u00e5 mange \u00e5r, sier Pereira selv, som sier klubben har formet han som trener. Har du f\u00e5tt med deg disse sakene om Rosenborgs omdiskuterte trenerjakt?"}
{"title": "Runar Hove p\u00e5 plass i Viking: - Det er deilig \u00e5 v\u00e6re her", "text": "SR-BANK ARENA: \u2013 Det er deilig \u00e5 v\u00e6re her og v\u00e6re i gang. Det er en dr\u00f8m som g\u00e5r i oppfyllelse, sier midtstopperen og smiler. Runar Hove ruver i terrenget. Den 23 \u00e5r gamle Flor\u00f8-mannen m\u00e5ler 195 centimeter p\u00e5 str\u00f8mpelesten, har skost\u00f8rrelse 47 og er lei \u00e5 flytte p\u00e5 i duellene. Fritiden bruker han helst med gev\u00e6r p\u00e5 ryggen ute i skog og mark."}
{"title": "Sandviken har signert landslagsspiller: \u2013 De har et spennende prosjekt", "text": "Ryland (29) kom til Bergen onsdag og signerte kontrakten, som strekker seg over to \u00e5r. \u2013 Det var Sverige eller Norge det sto om, og det kjennes veldig bra \u00e5 komme tilbake til Bergen. \u00c5 komme hjem etter fire \u00e5r borte kjennes riktig, sier landslagsbacken til BT."}
{"title": "Sesil\u00e5mi satser offensivt \u2013 har dobbelt s\u00e5 mange p\u00e5meldte som HovdenTour", "text": "\u2013 Vi er veldig forn\u00f8yd med p\u00e5meldingen s\u00e5 langt. I \u00f8yeblikket ligger vi rundt hundre foran fjor\u00e5ret, og jeg tror aldri f\u00f8r vi har hatt s\u00e5 mange p\u00e5meldte p\u00e5 denne tiden. Vi har ambisjoner om \u00e5 reise oss etter bunnoteringen, og p\u00e5 sikt l\u00f8fte oss mot gamle h\u00f8yder. Derfor jobber vi med \u00e5 utvikle rennet, og har gjort flere sm\u00e5grep b\u00e5de med arrangementet og i markedsf\u00f8ringen, sier \u00d8rjan Ravndal. Han ble daglig leder i Seil\u00e5mi foran forrige sesong, og bruker tilsvarende en kvart stilling p\u00e5 \u00e5 bl\u00e5se skikkelig liv i styrkepr\u00f8ven over 52 kilometer fra Setesdal til Sirdal. Blant annet har de inng\u00e5tt \u00aben dobbel\u00bb med Nordsj\u00f8rittet der man k\u00e5rer sammenlagtvinnere. Det er innf\u00f8rt spurt og klatrepriser for eliteklassen, der s\u00e6rlig raskeste kvinne og mann i et parti av l\u00f8ypa som ender p\u00e5 Kvislavasskaret \u2013 l\u00f8ypas h\u00f8yeste punkt \u2013 skal henge h\u00f8yt. I tillegg \u00f8ker man antall plasser i trimklassen fra 50 til 100, for \u00e5 tekkes dem som ikke \u00f8nsker tidtakning."}
{"title": "Signerer tirsdag: S\u00f8rloth klar for belgisk fotball", "text": "Etter det Adresseavisen erfarer, signerer S\u00f8rloth under en l\u00e5neavtale tirsdag \u2013 og slutter seg til belgiernes treningsleir i spanske Benidorm. Det var VG som omtalte saken f\u00f8rst. Adresseavisen var i kontakt med S\u00f8rloth selv f\u00f8r helga. Da \u00f8nsket ikke 23-\u00e5ringen \u00e5 uttale seg om framtiden. Siden har landslagsspissen startet FA-cup-kampen mot Grimsby, men sitter alts\u00e5 straks p\u00e5 flyet fra ball\u00f8ya."}
{"title": "Sjef\u00f8konom vil gi par med barn \u00f8kt pensjon", "text": "Sjef\u00f8konom Jan Ludvig Andreassen mener det er et problem at det ikke l\u00f8nner seg \u00e5 f\u00e5 barn. \u2013 Man m\u00e5 bruke st\u00f8rre virkemidler for \u00e5 f\u00e5 opp barneproduksjonen. Et tiltak som monner, kunne v\u00e6rt at man fikk en halv million i oppspart pensjon per barn man f\u00e5r, sier Andreassen, til Dagens N\u00e6ringsliv. \u2013 Befolkningsvekst er helt avgj\u00f8rende for \u00f8konomisk vekst. Erna Solberg skj\u00f8nner ikke hvor alvorlig de lave f\u00f8dselstallene er, fortsetter Andreassen Tall fra SSB viser at norske kvinner i 2017 var mindre fruktbare enn noensinne, med kun 1,62 barn per kvinne. Det gj\u00f8r Solberg bekymret for b\u00e6rekraften til velferdssamfunnet, og hun har tatt til orde for at det m\u00e5 f\u00f8des flere barn. Andreassen, som er sjef\u00f8konom i Eika-gruppen, legger p\u00e5 sin side vekt p\u00e5 de makro\u00f8konomiske konsekvensene og minner om at man med et for lavt antall mennesker verken f\u00e5r produsert eller brukt noe som helst. \u2013 N\u00e5r jeg reiser rundt i distriktene, s\u00e5 tar de dette poenget med en gang. De vet at forskjellen mellom en fraflyttingsbygd og en bygd som vokser, er som natt og dag, sier makro\u00f8konomen. Han frykter ogs\u00e5 at lave f\u00f8dselstall vil gi boligprisfall og \u00e5revis med lav rente. Andreassen mener regjeringen m\u00e5 ta tak i distriktene og legge til rette for familier. \u2013 Hvis Solberg \u00f8nsker \u00e5 f\u00e5 opp befolkningsveksten, er det enkleste \u00e5 slutte \u00e5 bruke flere titall milliarder p\u00e5 \u00e5 legge offentlige bygg til hovedstaden, men heller \u00e5 spre dem utover landet."}
{"title": "Skal ha betalt tre millioner for Horneland: \u2013 Supert \u00e5 f\u00e5 lagt dette bak seg", "text": "Trenerkonflikten mellom Haugesund og Rosenborg er over. Mandag kveld ble klubbene enige om en kompensasjon, og n\u00e5 frigis b\u00e5de Eirik Horneland og Karl Oskar Emberland fra kontraktene sine i Haugesund. De kan dermed ta over Rosenborg tirsdag. VG skriver tirsdag morgen at Rosenborg betaler rundt tre millioner kroner for \u00e5 frigj\u00f8re duoen fra kontraktene i FKH. Adresseavisen har ogs\u00e5 kilder p\u00e5 at RBK har strukket seg fra utgangspunktet p\u00e5 1,1 millioner kroner, til om lag tre millioner kroner. Kravet fra Haugesund mandag var p\u00e5 om lag seks millioner. RBKs styreleder Ivar Koteng vil ikke diskutere penger med Adresseavisen, n\u00e5r vi snakker med han tirsdag morgen. Men sier at han er forn\u00f8yd med at konflikten er over. \u2013 Det er supert \u00e5 f\u00e5 lagt det bak seg, det blir det en ting mindre \u00e5 tenke p\u00e5. Det blir godt \u00e5 f\u00e5 duoen i gang for oss f\u00f8r spillerne kommer hjem fra ferie, sier Koteng. Ogs\u00e5 Horneland er forn\u00f8yd med at partene har kommet til en l\u00f8sning. \u2013 Deilig \u00e5 ha det overst\u00e5tt. La oss ta resten i morgen. M\u00e5 f\u00e5 summet meg litt, skriver Eirik Horneland i en SMS til Adresseavisen ved midnatt mandag. Horneland og Emberland signerte 3. januar en to\u00e5rskontrakt med Rosenborg, men presentasjonen dagen etterp\u00e5 ble avlyst. Etter det har krangelen g\u00e5tt mellom de to klubbene om kontraktslengde og kompensasjon for \u00e5 kj\u00f8pe ut trenerduoen. Partene var uenige om hvilken kontrakt som skulle legges til grunn, og hvor lang oppsigelsestid Horneland hadde. RBK og Horneland mente han hadde \u00e9n m\u00e5neds oppsigelse, mens FK Haugesund mente at den forrige kontrakten, som gikk ut 2019 var gjeldende. Rosenborg tilb\u00f8d i utgangspunktet 1, 1 millioner kroner for \u00e5 kj\u00f8pe 43-\u00e5ringen ut umiddelbart, et bel\u00f8p som \u00f8kte noe i l\u00f8pet av helgen. Men hvor motkravet alts\u00e5 skal ha v\u00e6rt p\u00e5 over seks millioner kroner. Horneland ledet i g\u00e5r Haugesunds f\u00f8rste trening etter ferien, men kan n\u00e5 sette kursen mot Trondheim og sin nye arbeidsgiver."}
{"title": "Skjelbred n\u00e6rmer seg ny Hertha-avtale", "text": "Det betyr samtidig at Rosenborg-tilhengere som dr\u00f8mmer om \u00e5 se ham tilbake p\u00e5 Lerkendal m\u00e5 sm\u00f8re seg med enda et lag t\u00e5lmodighet. Det til tross for at h\u00f8stsesongen slett ikke har g\u00e5tt p\u00e5 skinner for 31-\u00e5ringen. Han har kun startet fem seriekamper og kommet inn som innbytter i ytterligere to."}
{"title": "Skjerper regelverk etter d\u00f8dsulykken p\u00e5 Storeb\u00e6ltsbroen", "text": "Trafikkmyndigheten forbyr med \u00f8yeblikkelig virkning bruk av lastebiltilhengere montert p\u00e5 tomme godsvogner. I tillegg skal hastigheten v\u00e6re maksimalt 80 kilometer i timen n\u00e5r vindhastigheten er stiv kuling, alts\u00e5 15 meter i sekundet, eller sterkere. Ved vind p\u00e5 20 meter i sekundet, forbys godstransport med vindf\u00f8lsomme kj\u00f8ret\u00f8yer, og ved 25 meter i sekundet forbys all godstransport over Storeb\u00e6ltsbroen. Det er ogs\u00e5 funnet feil ved l\u00e5semekanismen som fester lastebiltilhengerne p\u00e5 godsvognene som tilh\u00f8rer selskapet DB Cargo. Det var et godstog fra dette selskapet som var innblandet i ulykken. Et dokument danske TV 2 har f\u00e5tt tak i, viser at l\u00e5semekanismen l\u00f8snet p\u00e5 f\u00f8rste fors\u00f8k under testing. Havarikommisjonen og den danske Trafikstyrelsen bekrefter rapportens innhold. Fem kvinner og tre menn d\u00f8de da gjenstander fra et godstog traff et m\u00f8tende passasjertog p\u00e5 Storeb\u00e6ltsbroen onsdag 2. januar. 16 personer ble skadd i togulykken. Havarikommisjonens umiddelbare vurdering p\u00e5 ulykkesstedet var at en tom lastebiltilhenger bl\u00e5ste av godstoget og traff det m\u00f8tende passasjertoget."}
{"title": "SOHR: Mange drept i kamper mellom SDF og IS i Syria", "text": "Ni IS-oppr\u00f8rere ble drept da SDF angrep og erobret landsbyen Shaafa i Deir al-Zor-provinsen mandag, if\u00f8lge Syrian Observatory for Human Rights (SOHR). Under dekke av d\u00e5rlig v\u00e6r i omr\u00e5det slo IS tilbake og drepte 23 SDF-soldater i et motangrep mot landsbyen, samt mot to andre steder i provinsen, if\u00f8lge SOHR. SDF har v\u00e6rt USAs fremste allierte i krigen mot IS i Syria og best\u00e5r i hovedsak av soldater fra den kurdiske YPG-militsen. Rundt 17.000 SDF-soldater med luftst\u00f8tte fra den USA-ledede koalisjonen innledet en offensiv mot IS' siste bastioner i september i fjor. If\u00f8lge SOHR er 1.087 IS-krigere og 602 SDF-soldater drept i offensiven."}
{"title": "Solskj\u00e6r om \u00abmarerittrekningen\u00bb: \u2013 Fantastisk, vi trenger slike kamper", "text": "Mange vil si Ole Gunnar Solskj\u00e6r fikk en marerittrekning i FA-cupen, men selv mener han Manchester United-stjernene har godt av \u00e5 m\u00f8te Arsenal p\u00e5 bortebane. Solskj\u00e6rs menn kunne f\u00e5tt betraktelig lettere motstand i FA-cupens 4. runde. I bollen l\u00e5 blant annet Barnet fra niv\u00e5 fem, men United fikk i stedet en av de andre gigantene p\u00e5 ball\u00f8ya. Arsenal er den mestvinnende klubben i verdens eldste fotballturnering. London-laget har 13 triumfer mot Manchester Uniteds tolv. Selv om det ikke ble en dr\u00f8mmetrekning, ser Solskj\u00e6r positivt p\u00e5 \u00e5 f\u00e5 ta del i en gjev cupkamp allerede i slutten av januar. \u2013 Dette er fantastisk. Vi trenger slike kamper, og spillerne beh\u00f8ver \u00e5 spille storkamper for \u00e5 bli utfordret, sier Solskj\u00e6r til MUTV under Uniteds p\u00e5g\u00e5ende treningsleir i Dubai. LEST DENNE? Dette vil Solskj\u00e6r forbedre f\u00f8r gigantoppgj\u00f8rene"}
{"title": "S\u00f8reide: Viktig \u00e5 ta l\u00e6rdom av Libya-krigen", "text": "\u2013 Det ble ikke gjort nok for \u00e5 stabilisere Libya etter den milit\u00e6re operasjonen, slo S\u00f8reide fast da hun og forsvarsminister Frank Bakke-Jensen (H) tirsdag redegjorde for rapporten om Norges deltakelse i NATO-operasjonen i Libya v\u00e5ren 2011. Krigen endte med at landets diktator Muammar Gaddafi ble styrtet etter 40 \u00e5r ved makten. Beslutningen om at Norge skulle delta ble tatt i all hast, men skjedde i tr\u00e5d med lover og regler, slo S\u00f8reide fast fra Stortingets talerstol. \u2013 I rapporten heter det at det er \u00abavgj\u00f8rende \u00e5 handle raskt n\u00e5r situasjonen krever det\u00bb. Det er jeg enig i, sa utenriksministeren. Forsvaret"}
{"title": "S\u00f8rloth-overgang til belgisk fotball bekreftet", "text": "Alexander S\u00f8rloths mye omtalte overgang fra Crystal Palace til belgiske Gent er i boks. Han tvilte ikke da l\u00e5neavtalen kom p\u00e5 bordet. Tr\u00f8nderen, som har f\u00e5tt sv\u00e6rt lite spilletid i Premier League, blir dermed lagkamerat med landslagsstopperen Sigurd Rosted. Gent har p\u00e5 Twitter lagt ut en videosnutt av at S\u00f8rloth skriver under for sin nye klubb. L\u00e5neavtalen skal gjelde ut sesongen, og planen er at S\u00f8rloth skal vende tilbake til Palace til sommeren. I sitt f\u00f8rste intervju gitt til Gents nett-TV trekker S\u00f8rloth fram sine fysiske egenskaper. Han forteller at han ikke trengte mye betenkningstid da belgierne tok kontakt for to uker siden. \u2013 Etter det gikk ting veldig raskt. Jeg bestemte meg raskt for at jeg ville hit p\u00e5 l\u00e5n, for jeg mener dette er den rette overgangen for min del, sier S\u00f8rloth. Etter planen slutter han seg n\u00e5 til lagets treningsleir i spanske Benidorm. Se meldingen fra den belgiske klubben her: It\u2019s official! Welcome @Asorloth! #StageOliva2019 #kaagent #transfer pic.twitter.com/U16pCGT8tX \u2014 KAA Gent (@KAAGent) January 8, 2019"}
{"title": "Spesialtransport hadde 16 sommerdekk og overlast", "text": "Han ble stoppet p\u00e5 riksvei 2 i Hedmark tirsdag og f\u00e5r et kostbart oppgj\u00f8r med myndighetene. Tre av de 16 sommerdekkene var nesten blankslitte og transporten var dessuten for bred, opplyser Statens vegvesen i en Twitter-melding. For at helheten skal bli riktig, s\u00e5 m\u00e5 vi fortelle at spesialtransporten hadde seks vinterdekk ogs\u00e5, men kontroll\u00f8rene var likevel ikke imponert. Black Friday-kupp etter storkontroll P\u00e5 lasteplanet hadde spesialtransporten en gravemaskin som veier mange tonn. S\u00e5 tung var den at kontroll\u00f8rene fra Veivesenet konkluderte med at det var overlast ogs\u00e5, i tillegg til de andre regelbruddene. Statens Vegvesen Spesialtransporten fra Sverige ble avsl\u00f8rt da Veivesenet hadde kontroll ved Magnormoen kontrollstasjon like ved grensen til Sverige, men f\u00f8rerne av vogntoget og f\u00f8lgebilen ignorerte p\u00e5budsskiltene om kontrollen og kj\u00f8rte bare rett forbi. \u2013 De holdt ikke h\u00f8y fart og vi n\u00e5dde dem igjen ved Matran. Det viste seg at de ikke hadde den n\u00f8dvendige dispensasjonen i orden. F\u00f8reren av spesialtransporten fikk et gebyr p\u00e5 12.000 kroner for de 16 sommerdekkene og 2.500 kroner for de tre dekkene med liten m\u00f8nsterdybde, forteller Geir Thomas Finstad, fagleder for Statens vegvesens utekontroll i Hedmark. Transportfirmaet f\u00e5r i tillegg et overlastgebyr p\u00e5 11.000 kroner og b\u00e5de sj\u00e5f\u00f8ren av spesialtransporten og ledsagerbilen f\u00e5r trolig en bot fra politiet for ikke \u00e5 ha kj\u00f8rt inn til kontrollstasjonen. Kontrollerte 185 kj\u00f8ret\u00f8yer \u2013 nesten alle fikk reaksjon"}
{"title": "Spis riktig, velg kj\u00f8tt! | Erlend Kvittum Nytr\u00f8en", "text": "A-magasinet hadde sist helg en sak om trenden med \u00e5 spise mindre kj\u00f8tt. S\u00e6rlig hensynet til egen helse, dyrevelferden og klimaet trekkes frem som begrunnelse for at folk velger bort kj\u00f8tt, men s\u00e5 enkelt er det ikke. 3rd-party-bio Norsk kj\u00f8tt er en viktig del av en b\u00e6rekraftig utvikling og h\u00f8rer naturlig hjemme i et sunt kosthold."}
{"title": "Stor jubel for Datatilsynets ja til veiprising \u2013 men ikke i Frp", "text": "Det var i Aftenposten mandag at Bj\u00f8rn Erik Thon gikk ut og ga gr\u00f8nt lys for satellittbasert veiprising. Satellittbasert veiprising, der bilistene betaler for hvor mange kilometer bilen kj\u00f8rer, kan erstatte dagens avgiftssystem med bompenger, drivstoffavgifter, engangsavgift og trafikkforsikringsavgift."}
{"title": "Stortingsrestauranten betalte ikke moms", "text": "En vanlig kopp kaffe \u00f8kte denne uken fra 3 til 4 kroner (33 prosent), og en spesial kaffe \u00f8kte fra 4 til 5 kroner (25 prosent). En middag i stortingsrestauranten kostet tirsdag henholdsvis 65 og 58 kroner, for henholdsvis kyllingbryst med gr\u00f8nnsaksbuffet eller grove fiskekaker. Ap-veteran Martin Kolberg har siden 1974 spist m\u00e5ltider i Stortinget og synes det er \u00abhelt i orden\u00bb at prisene skrus opp. \u2013 Rett skal v\u00e6re rett. Det er billig uansett, sier Kolberg med et salami-sm\u00f8rbr\u00f8d til 18 kroner p\u00e5 tallerkenen. Olav Olsen Stortingets direkt\u00f8r Marianne Andreassen avviser at prishoppet har noe med byggeskandalen og milliardoverskridelsen \u00e5 gj\u00f8re. \u2013 Det har ingen ting med byggesaken \u00e5 gj\u00f8re. Vi har foretatt en gjennomgang som har avdekket at vi m\u00e5 betale moms p\u00e5 restaurantdriften, sier Andreassen. \u2013 Betyr dette at de folkevalgte har spist og drukket ulovlig billig i alle \u00e5r? \u2013 Det er riktig at merverdiavgift ikke var korrekt behandlet f\u00f8r. Den hadde grunnlag i en uttalelse fra Oslo fylkesskattekontor til Stortinget i 2001. Etter en gjennomgang i 2018 er konklusjonen at vi fremover m\u00e5 vi gj\u00f8re dette p\u00e5 en annen m\u00e5te. P\u00e5 eget initiativ har Stortinget valgt \u00e5 betale inn avgiften for de siste tre \u00e5rene, svarer Andreassen."}
{"title": "Strengere britiske droneregler etter Gatwick-kaos", "text": "Samferdselsdepartementet i Storbritannia sier de nye reglene blant annet gir politiet fullmakt til \u00abransaking av lokaler og beslag av droner\u00bb. Dette inkluderer \u00e5 hente ut elektroniske data som er lagret p\u00e5 enheten. I uttalelsen heter det videre at myndighetene vil teste ny teknologi som gj\u00f8r det mulig \u00e5 \u00abforhindre en gjentagelse av hendelser som den som nylig skjedde p\u00e5 Gatwick\u00bb. Om lag 1000 fly ble kansellert eller dirigert til andre flyplasser i l\u00f8pet av de tre dagene p\u00e5 Storbritannias nest st\u00f8rste flyplass var stengt f\u00f8r jul. Saken f\u00f8rte til kaos p\u00e5 flyplassen, hvor passasjerer m\u00e5tte vente i timevis for \u00e5 komme seg hjem. En mann og en kvinne ble p\u00e5grepet for droneflyvningen, men ble senere l\u00f8slatt uten siktelse. I tillegg til at politiet f\u00e5r mer makt, innf\u00f8res den samme regelen som vi har i Norge, nemlig at sikkerhetssonen for droneflyvning ved en flyplass utvides kraftig og f\u00e5r en radius p\u00e5 5 kilometer. Fra november 2019 m\u00e5 ogs\u00e5 eiere av droner som veier mer enn 250 gram, registrere enheten sin offentlig og ta en sikkerhetstest p\u00e5 internett."}
{"title": "Sunnm\u00f8ring tiltalt for \u00e5 ha bestilt overgrep mot 65 asiatiske jenter", "text": "Amerikanske FBI fanget opp mannen som en del av en st\u00f8rre etterforskning og varslet norsk politi, melder TV 2. Mannen skal ha bestilt overgrepene via en tjeneste for videochat. De yngste ofrene skal v\u00e6re s\u00e5 unge som tre-fire \u00e5r. Jentene er ikke identifisert. Les A-magasinet sak om de norske nettovergriperne. Pensjonisten skal ha sendt nesten en halv million kroner til utlandet i forbindelse med chattingen, if\u00f8lge Sunnm\u00f8rsposten. Da han m\u00f8tte i S\u00f8re Sunnm\u00f8re tingrett, forklarte han at han gjerne ville hjelpe dem han hadde kommet i kontakt med og at pengene ogs\u00e5 hadde g\u00e5tt til utdanning for en kvinne. Mannen erkjente straffskyld for flere forhold, men tar flere forbehold. Han sa blant annet at han kjente til overgrep, men at de ikke skjedde p\u00e5 hans oppfordring. Han benektet flere av tiltalepunktene. Politiet fant 36.000 overgrepsbilder og videoer da de ransaket mannens bolig. Han avh\u00f8rer barn som er utsatt for seksuelle overgrep: \u2013 Jeg slutter ikke \u00e5 la meg overraske over hvor mye faenskap voksne kan gj\u00f8re mot barn."}
{"title": "Tidligere RBK-spiller nekter \u00e5 spille i Qatar \u2013 trekker seg fra landskamper", "text": "Den tidligere Rosenborg-spilleren Riku Riski har takket nei til \u00e5 representere Finland i landskamper i Qatar av etiske \u00e5rsaker. Qatar, som skal v\u00e6re VM-vert i 2022, har f\u00e5tt kraftig kritikk internasjonalt for ikke \u00e5 respektere menneskerettigheter. Riski har ingen intensjon om \u00e5 spille vennskapsturneringen i landet. \u2013 Jeg fikk en invitasjon, og jeg har pratet med landslagssjefen. Beslutningen min ble fattet p\u00e5 grunnlag av etiske vurderinger og \u00e5rsaker, og de vil jeg holde fast ved, sier den finske landslagsspilleren til avisen Helsingin Sanomat. Finland spiller mot Sverige i Doha tirsdag kveld. Landslagssjef Markku Kanerva har forsvart deltakelsen i Qatar-turneen med at det f\u00f8rst og fremst handler om \u00e5 f\u00e5 to gode kamper, men sier at han respekterer Riskis beslutning og resonnement. Ogs\u00e5 Island og Estland skal spille kamper i Qatar den kommende uken. Norges Fotballforbund har representanter i Qatar som en del av et nordisk bes\u00f8k til landet, men har takket nei til \u00e5 spille kamper der. If\u00f8lge det svenske nyhetsbyr\u00e5et TT har over tusen fremmedarbeidere s\u00e5 langt mistet livet i forbindelse med bygging av VM-arenaer i Qatar."}
{"title": "To andre eliteserieklubber jaktet Moldes nysignering", "text": "Fredrik Sj\u00f8lstad (24) har gjort seg bemerket i H\u00f8dd og Kongsvinger de siste \u00e5rene. Midtbanespilleren har lenge v\u00e6rt \u00f8nsket i Viking, som kontaktet Kongsvinger allerede etter opprykket i fjor h\u00f8st. If\u00f8lge Stavanger Aftenblad ble to Viking-bud p\u00e5 rundt 2 millioner kroner avvist av KIL-ledelsen. Molde kom p\u00e5 banen med et h\u00f8yere bud og har forhandlet med spilleren den siste tida. Det er ikke kjent hva Molde betaler for \u00e5 hente unggutten. Direkt\u00f8r \u00d8ystein Neerland kommenterer ikke overgangssummer inn eller ut av klubben."}
{"title": "Tottenham tok f\u00f8rste stikk mot Chelsea etter VAR-straffe", "text": "TOTTENHAM HOTSPUR - CHELSEA 1 \u2013 0 Tottenham holdt unna for et massivt Chelsea-press og vant 1-0 i den f\u00f8rste semifinalekampen i ligacupen. Videod\u00f8mming og en Harry Kane-straffe avgjorde. Se h\u00f8ydepunktene fra kampen \u00f8verst i artikkelen! Etter en jevnspilt \u00e5pning fikk Tottenham straffe i det 25. minutt. Det skjedde etter bruk eksemplarisk bruk av videod\u00f8mming. Dommer Michael Oliver signaliserte f\u00f8rst at Kane hadde v\u00e6rt i offside f\u00f8r han ble meid ned av Chelsea-keeper Kepa, men etter litt betenkningstid slo VAR-teknologien fast at det ikke var tilfelle. Frank Augstein / TT NYHETSBYR\u00c5N Dermed fikk Kane muligheten fra ellevemetersmerket. Med kraft satte han en velplassert straffe forbi gjestenes spanske burvokter. Kepa gikk til riktig side, men greide ikke \u00e5 stoppe 1-0-scoringen. \u2013 Jeg spilte til dommeren bl\u00e5ste og rundet keeper. Det var en klar straffe. VAR er her for en grunn, og denne avgj\u00f8relsen var helt riktig. Jeg er blitt vant til det etter VM, og videod\u00f8mming blir en viktig del av fotballen framover sa Kane til Sky Sports. Med straffescoringen har Kane f\u00e5tt nettsus for Tottenham i seks kamper p\u00e5 rad. En slik rekke har den engelske stjernespissen klart \u00e9n gang tidligere (seks kamper mellom oktober og november 2015). EDDIE KEOGH LEST DENNE? Dette vil Solskj\u00e6r forbedre f\u00f8r gigantoppgj\u00f8rene"}
{"title": "Tr\u00e6ffs toppscorer blir proff i 2.-divisjon", "text": "Tr\u00e6ff-angriperen Alexander Jonassen tar steget opp fra 3.-divisjon er klar for Brattv\u00e5g. Unggutten har signert en to\u00e5rsavtale med den ambisi\u00f8se 2.-divisjonsklubben, som betaler l\u00f8nninger som gj\u00f8r at mange av spillerne i stor grad kan leve av fotballen. \u2013 N\u00e5 f\u00e5r jeg muligheten til \u00e5 v\u00e6re proff p\u00e5 heltid. Det blir en ny treningshverdag med to \u00f8kter om dagen. Det blir spennende, sier Jonassen til Rbnett."}
{"title": "Tromsdals forsvarer forbannet over bevislekkasje", "text": "Dagen f\u00f8r straffesaken mot 50 \u00e5r gamle Tromsdal skulle starte i Asker og B\u00e6rum tingrett publiserte VG ett av to viktige lydopptak som har tilknytning til saken. Da retten ble satt tirsdag, uttrykte Mette Yvonne Larsen stor frustrasjon over at det som er omtalt som p\u00e5talemyndighetens viktigste bevis i saken, ble lekket til mediene allerede f\u00f8r rettsprosessen startet. \u2013 Jeg er lei av som forsvarer \u00e5 m\u00e5tte forholde meg til at bevisene legges fram i mediene. Jeg vil politianmelde at sentrale lydopptak befinner seg i mediene f\u00f8r hovedforhandling, og jeg vil anmelde konkrete enkeltpersoner, sa Larsen da retten ble satt."}
{"title": "Tror p\u00e5 supersommer for norsk reiseliv: \u2013 Verden begynner \u00e5 f\u00e5 \u00f8ynene opp for alt det gode Norge har \u00e5 by p\u00e5", "text": "F\u00e6rre planlegger \u00e5 reise til utlandet i 2019, enn i 2018. Det viser en ny unders\u00f8kelse fra Virke Reiseliv. Samtidig forventer reiselivsbransjen i Norge et godt \u00e5r. \u2013 Jeg tror verden begynner \u00e5 f\u00e5 \u00f8ynene opp for alt det gode Norge har \u00e5 by p\u00e5. Vi f\u00e5r flere omtaler, og folk blir inspirert av familie, venner, nett og film, sier Astrid Bergm\u00e5l, leder i Virke Reiseliv. Unders\u00f8kelsen viser ogs\u00e5 endringer i nordmenns ferieplaner. Spania er fortsatt det mest popul\u00e6re reisem\u00e5let, men fem prosent f\u00e6rre sier de skal dra dit, sammenlignet med 2018. Samtidig sier flere at de skal dra til Sverige og Danmark. \u00d8kningen fra i fjor er p\u00e5 henholdsvis fire og fem prosent. \u2013 Mye tyder p\u00e5 at fjor\u00e5rets tropevarme har p\u00e5virket ferieplanene, sier Bergm\u00e5l. Virke Reiseliv"}
{"title": "Ullernrevyen 2019: Ambisi\u00f8s revy som ikke holder til m\u00e5l", "text": "1 2 3 4 5 6 Ullernrevyen 2019: \u00abDin revy\u00bb Instrukt\u00f8rer: Tarald Reite og Joakim Lj\u00f8nes. Skuespillere: Carl Philip Dybwad, Andrea Berner, Bendik Barlinn Kjelstad, Olav Ros\u00f3n Eide, Henriette Bolstad, Thea Vallestad, Tyra Tvedte Kristoffersen. Spilles p\u00e5 Ullern videreg\u00e5ende skole 7. \u2013 13. januar. Jeg ler godt allerede i foajeen, der det er stilt ut \u00abDin kanin\u00bb, \u00abDin bibel\u00bb og et bilde av Dean Martin. P\u00e5 scenen sitter skuespillerne og venter p\u00e5 at vi i publikum skal begynne \u00e5 lage revyen v\u00e5r. I programheftet har vi f\u00e5tt stemmelapper og allsang \u2013 skal dette virkelig bli v\u00e5r revy? Det er et ambisi\u00f8st anslag og kan bli veldig morsomt hvis det fungerer. Naturligvis blir vi livredde for at de skal trekke opp en av oss p\u00e5 scenen. Det viser seg at det \u00e5 v\u00e6re revypublikum er mer kjedelig og ufarlig."}
{"title": "Utdanningsgapet mellom kvinner og menn \u00f8ker", "text": "For begge kj\u00f8nn har det v\u00e6rt en jevn \u00f8kning i andelen med h\u00f8yere utdanning de seneste \u00e5rene, viser Statistisk sentralbyr\u00e5s indikatorer for kj\u00f8nnslikestilling. Andelen menn med h\u00f8yere utdanning var 29,5 prosent i 2017, mens andelen kvinner var 37,2 prosent p\u00e5 landsbasis. P\u00e5 tross av dette er indikatoren som m\u00e5ler forholdet mellom menn og kvinners utdanningsniv\u00e5, den indikatoren som tydeligst har endret seg i negativ retning i perioden 2008 til 2017. Dette skyldes at forskjellen mellom menn og kvinner stadig \u00f8ker til kvinners fordel. I 2017 hadde kvinner h\u00f8yere utdanningsniv\u00e5 enn menn i alle landets kommuner."}
{"title": "VG: Pasient d\u00f8de p\u00e5 sykehus etter \u00e5 ha f\u00e5tt medisin p\u00e5 feil m\u00e5te", "text": "Det er familiens bistandsadvokat som bekrefter historien overfor VG. Feilen skal ha skjedd ved Elverum sykehus i slutten av november i fjor. \u2013 Jeg kan bekrefte at det er slik hendelsesforl\u00f8pet er blitt forklart av sykehuset til mine klienter, sier advokat Anders J. B\u00e6kkemoen ved Advokatfirmaet Hartz & Co AS til VG. Han sier videre til avisen at de p\u00e5r\u00f8rende er sv\u00e6rt kritiske til behandlingen pasienten ble gitt ved sykehuset. \u2013 De opplevde ogs\u00e5 at han ikke fikk god nok oppf\u00f8lging i forkant av at dette skjedde, sier B\u00e6kkemoen. Vedkommende ble operert ved et annet sykehus i forkant av innleggelsen p\u00e5 Elverum sykehus. B\u00e6kkemoen sier familien opplevde at mannen var p\u00e5 bedringens vei. Kommunikasjonsr\u00e5dgiver Line Fuglehaug ved sykehuset bekrefter overfor avisen at det har v\u00e6rt en \u00abalvorlig hendelse\u00bb ved sykehuset: Hun sier at saken n\u00e5 vurderes av Statens helsetilsyn og politiet. \u2013 Politiet \u00f8nsker ikke si noe n\u00e6rmere om hendelsesforl\u00f8p eller d\u00f8ds\u00e5rsak p\u00e5 n\u00e5v\u00e6rende tidspunkt. Det gjenst\u00e5r fortsatt etterforskning i saken, blant annet vitneavh\u00f8r, og vi venter svar p\u00e5 den endelige obduksjonsrapporten, sier p\u00e5taleansvarlig Kaja L\u00f8hren Borg i Innlandet politidistrikt. Helsetilsynets forel\u00f8pige rapport vil v\u00e6re ferdig om noen uker."}
{"title": "Voksende k\u00f8 foran Nasjonalgalleriet f\u00f8r stengningen p\u00e5 s\u00f8ndag", "text": "En epoke er over n\u00e5r Nasjonalgalleriet stenger d\u00f8rene s\u00f8ndag 13. januar. Det er trengsel b\u00e5de i og utenfor galleriet, slik Aftenposten ogs\u00e5 skrev om i romjulen. F\u00f8rste uke i januar i fjor var det 5670 bes\u00f8kende, mens tilsvarende tall for \u00e5rets f\u00f8rste uke er 10.932 bes\u00f8kende. Det alle sp\u00f8r seg om, er hvor lenge det vil v\u00e6re stengt. 3rd-party-bio \u2013 Det er det for tidlig \u00e5 si noe om n\u00e5, svarer direkt\u00f8r Karin Hindsbo ved Nasjonalmuseet. Hun henviser til forprosjektet som Sparebankstiftelsen DNB n\u00e5 skal i gang med. \u2013 B\u00e5de museet og Sparebankstiftelsen DNB er opptatt av \u00e5 minimere tiden Nasjonalgalleriet skal v\u00e6re stengt, sier hun. Falch, Knut / SCANPIX"}
{"title": "\u2013 Forbrukerne m\u00e5 f\u00e5 slippe \u00e5 subsidiere den voldsomme kj\u00f8ttproduksjonen", "text": "\u2013 Vi m\u00e5 spise mindre kj\u00f8tt, sier klima- og milj\u00f8minister Ola Elvestuen (V). Helseminister Bent H\u00f8ie (H) skriver i Folkehelsemeldingen at \u00e5 spise mer planter og fisk og mindre kj\u00f8tt vil \u00abb\u00e5de bidra til \u00e5 n\u00e5 helsepolitiske og klimapolitiske m\u00e5l\u00bb. Samtidig oppfordrer mat- og landbruksminister B\u00e5rd Hoksrud (Frp) nordmenn til \u00e5 spise mer kj\u00f8tt. \u2013 For meg handler det om valgfrihet og mulighet for den enkelte \u00e5 bestemme hva den selv vil. Jeg har ingenting imot at folk vil v\u00e6re veganer eller ikke spise kj\u00f8tt. Men jeg vil ikke nekte folk \u00e5 spise kj\u00f8tt eller ha d\u00e5rlig samvittighet for at de spiser kj\u00f8tt, sier Hoksrud. Lytt til episoden i Itunes, Spotify eller her (flere episoder er tilgjengelig nederst i denne artikkelen):"}
{"title": "\u2013 Politikere gir utbyggere for frie spillerom", "text": "\u2013 Vi ser ofte at utbyggere kj\u00f8per opp eiendommer i etablerte str\u00f8k og fremmer en plan for \u00e5 utvikle eiendommene med st\u00f8rre bygninger. Da blir ofte nabolaget skadelidende. Vi m\u00e5 sp\u00f8rre oss om det er greit at vi raserer boligomr\u00e5der p\u00e5 denne m\u00e5ten, sier Gunnar Amtedal, arkitekt i Amtedal & Hansen. I intervjuet \u201dArkitekten\u201d etterlyser Amtedal en mer helhetlig planlegging i offentlig regi, og hevder at det nesten er skummelt \u00e5 kj\u00f8pe bolig i et etablert omr\u00e5de fordi man risikerer at det plutselig blir fortettet rundt en. N\u00e5 utdyper han, og stiller sp\u00f8rsm\u00e5l ved om det gis gr\u00f8nt lys litt for ofte, under dekke av milj\u00f8hensyn og \u00f8kt behovet for fortetting."}
{"title": "\u2022 Har ingen mistenkte \u2022 Ingen livstegn p\u00e5 71 dager \u2022 Frykter at spor kan ha blitt kalde \u2022 Politiets r\u00e5d til familien: Ikke betal l\u00f8sepenger", "text": "Politiinspekt\u00f8r Tommy Br\u00f8ske er en erfaren og tilsynelatende sindig og dypt konsentrert politimann. Men da han trakk pusten og stilte seg bak et bord med mikrofoner i et rom tettpakket med journalister og fotografer p\u00e5 politihuset i Lillestr\u00f8m ved lunsjtider i onsdag, visste han at det han n\u00e5 skulle fortelle var ekstraordin\u00e6rt. Og han antok ogs\u00e5 at han kunne forvente kritiske sp\u00f8rsm\u00e5l om hvorfor han og \u00d8st politidistrikt hadde ventet s\u00e5 lenge med \u00e5 fortelle det. \u2013 Spor kan ha blitt kalde, forringet eller borte, medgikk han. Med n\u00f8kterne og veloverveide ord kom Br\u00f8ske med historien som kan endre m\u00e5ten rike norske menn og kvinner forholder seg til sikkerhet p\u00e5. Olav Olsen"}
{"title": "13 pasienter smittet av listeriose \u2013 rakfisk nevnes som mulig \u00e5rsak", "text": "\u2013 Arbeidet tar tid og er komplisert, og det er ikke alltid mulig \u00e5 finne smittekilden, men minst \u00e5tte av pasientene har opplyst om at de har spist rakfisk f\u00f8r de ble syke, sier Siv Jorunn Nordlund, seksjonssjef i Mattilsynet, seksjon mat, avdeling Mj\u00f8somr\u00e5det."}
{"title": "18-\u00e5ringen har aldri startet en kamp i Premier League. N\u00e5 har Bayern M\u00fcnchen lagt inn gigantbud p\u00e5 Chelsea-talentet", "text": "Callum Hudson-Odoi er et av de heteste fotballtalentene i England. N\u00e5 melder Sky Sports at 18-\u00e5ringen kan v\u00e6re p\u00e5 vei til Bayern M\u00fcnchen, etter at den tyske storklubben har lagt inn et bud p\u00e5 hele 380 millioner kroner."}
{"title": "20 \u00e5r etter \u00abThe Treble\u00bb: Slik gikk det med Solskj\u00e6rs lagkamerater", "text": "DAN CHUNG, REUTERS La opp i 2003 og fikk seg jobb som ekspert i BBC. Ble deretter programleder i dansk TV3s Champions League-sendinger. Var tiltenkt rollen som sportsdirekt\u00f8r i Br\u00f8ndby da han selv og en investorgruppe la 250 millioner kroner p\u00e5 bordet for \u00e5 kj\u00f8pe klubben i 2008. Men Br\u00f8ndby aksepterte ikke tilbudet f\u00f8r tidsfristen og investorgruppen trakk seg. Har de senere \u00e5r hatt flere programlederjobber: I et dansk quiz-show. I den europeiske versjonen av Discovery Channels Dirty Jobs. Og under siste fotball-VM ledet han The Schmeichel Show p\u00e5 russisk TV, noe han fikk mye kritikk for i danske medier. Er far til Danmark-keeper Kasper."}
{"title": "29. mai 1994 var en spesiell dag for Moldes talentsjef. Da debuterte han for Liverpool. Og m\u00f8tte Nelson Mandela", "text": "Brunskill har jobbet over store deler av verden, men n\u00e5 er han p\u00e5 plass i Molde. Her skal 42-\u00e5ringen lede klubbens talentutvikling de neste tre \u00e5rene. De forrige 30 \u00e5rene er spekket med store opplevelser og ber\u00f8mte fotballfolk. \u2013 Jeg spilte p\u00e5 lag med Paul Dalglish som guttunge, da faren Kenny var manager i Liverpool. Han s\u00e5 meg i en kamp og inviterte meg p\u00e5 Liverpool-trening som 11-\u00e5ring. Slik endte jeg der, til tross for at jeg og hele familien var Everton-tilhengere, ler Brunskill."}
{"title": "AFP: Mann p\u00e5grepet for Paris-terror", "text": "Mannen er siktet for \u00e5 ha levert v\u00e5pen til terroristene som gjennomf\u00f8rte terrorangrepene i Paris i november 2015. 130 personer ble drept i angrepene, da v\u00e6pnede menn slo til p\u00e5 seks forskjellige steder i Paris. 89 av dem under angrepet mot konsertlokalet Bataclan. Den p\u00e5grepne er siktet for \u00e5 ha deltatt i aktiviteten til en terroristgruppe, opplyser en talsmann for belgisk p\u00e5talemyndighet. Mannen, som ble p\u00e5grepet f\u00f8r jul, skal ha v\u00e6rt med p\u00e5 \u00e5 skaffe automatgev\u00e6rene som ble benyttet under terrorangrepene i Paris, sier talsmannen Eric Van Duyse. If\u00f8lge den belgiske avisen La Derni\u00e8re Heure, som omtaler den p\u00e5grepne som Mohammed E., kan den p\u00e5grepne knyttes til Mohammed Bakkali. Bakkali anklages for \u00e5 ha leid fem biler og flere leiligheter til Paris-angriperne og ble p\u00e5grepet i Belgia to uker etter terrorangrepene. Han ble senere utlevert til Frankrike. Alle gjerningsmennene unntatt \u00e9n ble drept eller sprengte seg under aksjonen. IS p\u00e5tok seg ansvaret for angrepet."}
{"title": "Arbeidsl\u00f8sheten p\u00e5 bunn i EU", "text": "Arbeidsl\u00f8sheten i EU ble i oktober og november liggende flatt p\u00e5 6,7 prosent, viser ferske tall fra EUs statistikkbyr\u00e5 Eurostat. Det er det laveste niv\u00e5et som er registrert siden EU begynte med slik m\u00e5nedlig statistikk i januar 2000. I eurosonen l\u00e5 arbeidsl\u00f8sheten i november p\u00e5 7,9 prosent, det laveste niv\u00e5et siden oktober 2008."}
{"title": "Berges suksessoppskrift: Disse grepene skal gi norsk VM-suksess", "text": "HERNING: Torsdag kveld kastes h\u00e5ndball-VM i gang. Der er Norge en av medaljekandidatene. I forrige VM, i Frankrike for to \u00e5r siden, ble det s\u00f8lv etter finaletap for Frankrike i Paris. Denne gangen har flere av Norges spillere sagt \u00e5pent at de \u00f8nsker \u00e5 hente gullet med seg hjem til Norge."}
{"title": "Bj\u00f8rnar Jemne g\u00e5r p\u00e5 bruktjakt flere ganger i uken \u2013 her er hans beste tips", "text": "\u2013 Men s\u00e5 viser det seg at jeg har et innebygd samlergen, sier Bj\u00f8rnar Jemne. Det begynte da han traff kj\u00e6resten, Anne Katrine Branderud, for fire \u00e5r siden. Svigermoren driver nemlig antikvitetsbutikk, og da han f\u00f8rste gang var med samboeren og moren hennes p\u00e5 messer, fant han en alkemugge fra Egersund Fayancefabrik."}
{"title": "Bortf\u00f8ringssaken: Dette er ekteparet Hagen", "text": "I slutten av oktober i fjor forsvant Anne-Elisabeth Falkevig Hagen (68) fra hjemmet hun delte med ektemannen Tom Hagen p\u00e5 Fjellhamar i L\u00f8renskog. Da ektemannen kom hjem til boligen i det rolige nabolaget, skal han ha funnet en lapp med krav om l\u00f8sepenger i kryptovaluta tilsvarende 9 millioner euro. De siste ti ukene har politiet i all hemmelighet etterforsket saken. Politiet har anmodet mediene som har visst om saken, om ikke \u00e5 publisere noe av frykt for kvinnens liv og helse. Anne-Elisabeth Falkevig Hagen giftet seg med Tom Hagen da hun var 19 \u00e5r. Siden den gang har paret f\u00e5tt tre barn sammen, og Tom Hagen har bygget seg opp til \u00e5 bli en av Norges rikeste."}
{"title": "Brann-bohemen som r\u00f8ykte seg selv ut av OL", "text": "Hvem ble Kniksen sammenlignet med? Hvem var st\u00f8rst fra den tiden ingen av oss kan huske? Brann var tross alt en mer enn 50 \u00e5r gammel klubb da den lille teknikeren knikset seg inn i norsk fotballhistorie. Vel, han var ikke f\u00f8rstemann."}
{"title": "Carl I. Hagens krav til Frp: F\u00e6rre innvandrere til Norge og ingen nye flyktninger til Oslo", "text": "\u2013 Vi krever innstramminger s\u00e6rlig i familiegjenforeninger. N\u00e5r flyktninger reiser til hjemlandet p\u00e5 ferie eller for \u00e5 hilse p\u00e5 familien, reagerer vanlige velgere, sier Carl I. Hagen. \u2013 De har f\u00e5tt beskyttelse fordi de er truet p\u00e5 livet. Da snakker vi om ren immigrasjon til Velferdslandet Norge som sikrer dem mat, bolig, utdanning og helse, mener Hagen. If\u00f8lge Hagen er det et \u00abvoksende raseri i befolkningen\u00bb mot slike hjemreiser. Hagen og justisminister Tor Mikkel Wara ble invitert sammen til \u00e5 komme med innspill til partiets forhandlere p\u00e5 Gran. \u2013 Jeg vil gi honn\u00f8r til partiledelsen for at de involverer stortingsgruppen og andre mye mer enn p\u00e5 Jel\u00f8ya, sier Hagen og legger til: \u2013 Jeg tror ikke ledelsen velger \u00e5 g\u00e5 til landsstyret for \u00e5 f\u00e5 godkjent avtalen, uten at de er rimelig sikre p\u00e5 den f\u00e5r flertall. De viser en helt annen respekt for grasrota i partiet n\u00e5. Jeg var ikke involvert i Jel\u00f8ya i det hele tatt."}
{"title": "Christine Koht: Sykdom er et eget univers. Sykehuset en egen planet", "text": "I det minste vil det gj\u00f8r det p\u00e5 \u00e9n m\u00e5te. Jeg kommer til \u00e5 v\u00e6re mye p\u00e5 sykehus fremover. Jeg kommer til \u00e5 v\u00e6re syk en stund. Sykdom er et eget univers. Og sykehus er, for alle oss som opps\u00f8ker dem uten \u00e5 jobbe der, en egen verden, en egen planet. Liten, intens og vekselvis nifs og velsignet, full av flotte mennesker og rar lukt."}
{"title": "Da de ble bortf\u00f8rt, krevde kidnapperne l\u00f8sepenger i kryptovaluta", "text": "Den norske pensjonisten Anne-Elisabeth Falkevik Hagen (68) fra Romerike skal etter politiets opplysninger v\u00e6re kidnappet av utpressere som forlanger l\u00f8sepenger utbetalt i kryptovaluta. De siste \u00e5rene har det v\u00e6rt minst ni kjente saker der kidnappere har forlangt \u00e5 f\u00e5 l\u00f8sepenger utbetalt i kryptovaluta \u2013 hovedsakelig i form av valutaen bitcoin."}
{"title": "Den virkelige samfunnsdebatten skjer p\u00e5 lukkede Facebook-kontoer | Anders H\u00f8imyr", "text": "Tellef Raabe skrev i Aftenposten l\u00f8rdag 1. desember at \u00abkommentatorene i landets st\u00f8rste aviser utgj\u00f8r en privilegert elite\u00bb og problematiserte at stadig mer digitalt innhold legges bak abonnementsl\u00f8sninger. Raabe fremmer en viktig problemstilling som det er verdt \u00e5 diskutere. 3rd-party-bio Likevel g\u00e5r problemet dypere. Mye av den virkelige samfunnsdebatten foreg\u00e5r p\u00e5 lukkede Facebook-kontoer."}
{"title": "Derfor sa engelskmannen ja til talentjobben i Molde", "text": "Brunskill ble ansatt fra 1. januar. I oktober var han p\u00e5 bes\u00f8k i Molde og m\u00f8tte blant andre Solskj\u00e6r. \u2013 Han sa at han elsket \u00e5 jobbe her og roste de mange flinke folkene i klubben. Ole er en flott fyr, jeg har alltid likt ham. Vi m\u00f8tte hverandre som reservelagstrenere i Blackburn og United, og vi m\u00f8ttes i Premier League med Blackburn og Cardiff. Oles anbefaling og Moldes \u00f8nske om \u00e5 satse p\u00e5 unge spillere, var \u00e5penbart en faktor i min beslutning. Jeg har ogs\u00e5 kjent Mark Dempsey i \u00e5revis. Han jobbet med 10-\u00e5ringene i United da jeg gjorde det samme i Liverpool, sier Brunskill til Romsdals Budstikke."}
{"title": "Det er ikke gitt at politiets og pressens taushet i denne saken var riktig", "text": "Dersom politiets teori er riktig, m\u00e5 vi anta at det st\u00e5r profesjonelle krefter bak. Krefter som har ressurser, kynisme og vilje til \u00e5 gjennomf\u00f8re sterkt samfunnsnedbrytende virksomhet. Aftenposten har kjent til forsvinningen i lengre tid uten \u00e5 omtale saken. I en innledende fase av v\u00e5rt arbeid tok politiet kontakt og anmodet redaksjonen om \u00e5 ikke omtale saken. Angivelig kunne liv og helse st\u00e5 p\u00e5 spill om saken ble kjent. Vi valgte \u00e5 etterkomme politiets anmodning. B\u00e5de politiets anmodning, og Aftenpostens beslutning om \u00e5 tie, har problematiske sider og b\u00f8r f\u00f8re til debatt. 3rd-party-bio"}
{"title": "Det finnes ingen gode argumenter for dagens h\u00f8ye kj\u00f8ttforbruk | Hulda Holtvedt", "text": "Erlend Kvittum Nytr\u00f8en i Senterungdommen er bekymret for at flere unge kutter i kj\u00f8ttforbruket og sl\u00e5r et slag for fortsatt kj\u00f8ttspising. Argumentene er utdaterte og tynt funderte. For det f\u00f8rste: Dagens h\u00f8ye kj\u00f8ttforbruk er ikke bra for helsen, slik Kvittum Nytr\u00f8en skal ha det til. Helsedirektoratet har uttalt at \u00abgodt sammensatt vegetarkost er ern\u00e6ringsmessig fullverdig og kan ha positive helseeffekter med tanke p\u00e5 forebygging og behandling av flere sykdommer\u00bb. 3rd-party-bio Signe Dons Amerikanske forskere har konkludert med at redusert kj\u00f8ttforbruk gir lavere risiko for type 2-diabetes, hjerte- og karsykdommer og kreft."}
{"title": "Dette er Arna-Bj\u00f8rnars nye trener", "text": "Arna-Bj\u00f8rnar har v\u00e6rt p\u00e5 jakt etter en ny hovedtrener helt siden Morten R\u00f8ssland takket for seg og tok over herrelaget til \u00c5sane f\u00f8r jul. N\u00e5 har de f\u00e5tt tak i en erstatter. Stordabuen Remi Natvik, som ledet Aalesunds annet- og juniorlag forrige sesong, tar over fjor\u00e5rets bronsemedalj\u00f8rer i Toppserien. Han vil starte i jobben 1. februar."}
{"title": "D\u00f8rh\u00e5ndtaket i polsk escape room var fjernet", "text": "Det opplyser p\u00e5talemyndigheten i byen Koszalin, der den tragiske brannen fant sted. D\u00f8rh\u00e5ndtaket var tatt av d\u00f8ren og gjemt i rommet. \u2013 \u00c5 finne d\u00f8rh\u00e5ndtaket var en del av spillet. Det var ingen m\u00e5te \u00e5 komme seg ut p\u00e5 utenom d\u00f8ra. Vinduene var spikret igjen med gipsplater, sier talsmann Ryszard Gasiorowski. I slike escape rooms er meningen at deltakerne blir innel\u00e5st i rom og m\u00e5 l\u00f8se g\u00e5ter for \u00e5 kunne komme seg ut. Den 25 \u00e5r gamle mannen som jobbet p\u00e5 stedet, klarte ikke \u00e5 ta seg inn i rommet fra utsiden fordi flammene var for store. Han er innlagt p\u00e5 sykehus med alvorlige brannskader. Ten\u00e5ringsjentene, som deltok i en bursdagsfeiring da de omkom, blir bisatt torsdag. Den 28 \u00e5r gamle eieren av anlegget er varetektsfengslet. Han kan bli id\u00f8mt fengselsstraff p\u00e5 opp til \u00e5tte \u00e5r for brudd p\u00e5 sikkerhetsforskrifter og uaktsomt drap."}
{"title": "Equinor-topper til frontalangrep p\u00e5 Venstres milj\u00f8politikk", "text": "(Stavanger Aftenblad) De er konserntillitsvalgte i Equinor. N\u00e5 liker ikke Bj\u00f8rn Asle Teige og Owe Ingemann Waltherz\u00f8e det de h\u00f8rer fra regjeringsforhandlingene mellom H\u00f8yre, Fremskrittspartiet, Venstre og Kristelig Folkeparti om mulige endringer i ordningene for oljeselskapene, skriver Aftenbladet. S\u00e6rlig er det den s\u00e5kalte leterefusjonsordningen for norsk sokkel \u2013 at selskapene f\u00e5r igjen 78 prosent av utgiftene til leting etter olje og gass \u2013 de to Equinor-toppene er bekymret for."}
{"title": "Et glimt av et annet Norge | Trine Eilertsen", "text": "Bortf\u00f8ring er et tema i rike milj\u00f8er. I land med store forskjeller, der en stor andel av befolkningen har minimalt \u00e5 tape, oppleves trusselen som konkret og reell. Selv i land vi liker \u00e5 sammenligne oss med, er det vanlig at rike mennesker beskytter seg bak murer, gjerder og til og med v\u00e6pnede vakter. Barna g\u00e5r p\u00e5 skoler med likesinnede og skjermes fra alle de andre, gjerne bak en ekstra port."}
{"title": "Familien Hagen inviterer motparten til \u00abprosess\u00bb, men krever livstegn fra Anne-Elisabeth f\u00f8rst", "text": "Anne-Elisabeth Falkevik Hagen (68) forsvant fra hjemmet sitt i L\u00f8renskog om morgenen onsdag 31. oktober. Hagen er kona til investor Tom Hagen, som er p\u00e5 listen over landets rikeste personer. Det er fremsatt krav om l\u00f8sepenger i kryptovaluta for kvinnen, men politiet har ingen mistenkte i saken. De har heller ikke mottatt livstegn siden hun forsvant for 71 dager siden. N\u00e5r politiet n\u00e5 g\u00e5r ut med informasjon om saken, er familiens h\u00e5p at deres budskap vil f\u00f8re frem. \u2013 Familien h\u00e5per dette vil f\u00f8re til at de kommer i kontakt med dem som har bortf\u00f8rt Anne-Elisabeth, og at de f\u00e5r en bekreftelse p\u00e5 at alt st\u00e5r bra til med henne. Deretter vil de starte en prosess med \u00e5 f\u00e5 henne trygt hjem, sa familiens bistandsadvokat Svein Holden i en felles uttalelse til pressen onsdag ettermiddag. Politiet/privat og Eivind Yggeseth / Finanavisen"}
{"title": "Farvel til Branns st\u00f8rste talent", "text": "Det har p\u00e5g\u00e5tt heftige diskusjoner p\u00e5 Brann Stadion rundt keepersp\u00f8rsm\u00e5let ganske lenge. Utviklingsavdelingen har v\u00e6rt klokkeklare i sitt r\u00e5d: Sats p\u00e5 Markus Olsen Pettersen, 19-\u00e5ringen som vikarierte i Brann-buret i fjor h\u00f8st. De f\u00e6rreste har innbilt seg at Brann faktisk kom til \u00e5 gj\u00f8re det. De har hatt samtaler med Nest-Sotra i mange m\u00e5neder om et utl\u00e5n av Pettersen og har hele tiden siklet etter Samuel Sahin-Radlinger."}
{"title": "FN har gitt Rahaf (18) status som flyktning", "text": "Qunun ankom l\u00f8rdag kveld Thailand med fly fra Kuwait, der hun hadde v\u00e6rt p\u00e5 bes\u00f8k med familien. P\u00e5 flyplassen i Bangkok ble hun stanset av immigrasjonsmyndighetene, som ville returnere henne til Kuwait. 18-\u00e5ringen ba for sitt liv og hevder at familien har mishandlet henne b\u00e5de fysisk og psykisk. Hun hevder ogs\u00e5 \u00e5 ha vendt seg bort fra islam, noe som er en sv\u00e6rt alvorlig forbrytelse i Saudi-Arabia. Etter \u00e5 ha tryglet om hjelp p\u00e5 sosiale medier kom representanter for FNs h\u00f8ykommiss\u00e6r for flyktninger (UNHCR) henne til unnsetning. Onsdag opplyste australske myndigheter at FN har gitt Qunun status som flyktning og at de p\u00e5 oppfordring fra UNHCR vurderer \u00e5 gi henne opphold. \u2013 Vi vil vurdere denne henvendelsen p\u00e5 vanlig m\u00e5te, heter det i en kunngj\u00f8ring fra det australske innenriksdepartementet. \u2013 Regjeringen kommer ikke til \u00e5 kommentere saken ytterligere, het det videre. If\u00f8lge thailandsk politi ankom Qununs far og bror Bangkok tirsdag kveld, men hun nekter \u00e5 m\u00f8te dem."}
{"title": "Foresl\u00e5r gondolbane som kollektivtilbud. Ruter er avvisende.", "text": "Forslag til utbygging av Bj\u00f8rvika i Oslo f\u00e5r sjelden forbig\u00e5 i stillhet. Christian Ringnes\u2019 dr\u00f8m om en gondolbane mellom Bj\u00f8rvika og Ekeberg, med en prislapp p\u00e5 200 millioner kroner, medf\u00f8rer \u00abmonstermaster\u00bb p\u00e5 83 meter midt i bybildet. Til Aftenposten sier Ringnes at banen vil fungere som en turistattraksjon. Samtidig er det poengtert i en rapport, publisert av Asplan Viak, at gondolbanen kan f\u00e5 dobbelteffekt hvis den integreres i kollektivsystemet."}
{"title": "Forsvarssjefen avviser at beredskapen i nord svekkes n\u00e5r seks milit\u00e6rhelikoptre flyttes s\u00f8rover", "text": "Forsvarsminister Frank Bakke-Jensen (H) ble utfordret p\u00e5 helikopterkapasiteten i Nord-Norge, da han stilte i Stortingets sp\u00f8rretime onsdag. B\u00e5de Arbeiderpartiet og Senterpartiet er steile motstandere av regjeringens beslutning f\u00f8r jul om \u00e5 flytte seks av ni Bell 412-helikoptre fra Bardufoss til Rygge. Ogs\u00e5 KrFs leder Knut Arild Hareide har varslet omkamp om helikopterl\u00f8sningen i de p\u00e5g\u00e5ende regjeringsforhandlingene."}
{"title": "Gammel storhet vil l\u00e5ne Molde-talent", "text": "Moldes lovende venstreback Simen Hagb\u00f8 er aktuell for utl\u00e5n i 2019-sesongen. Torsdag morgen reiser han p\u00e5 bes\u00f8k til Moss som spiller i 2.-divisjon avdeling 1. \u2013 Molde har sjekket litt rundt med klubber i 1.-divisjon og 2.-divisjon for \u00e5 se om noen trenger venstreback. Da dukket det opp en mulighet i Moss som jeg synes er spennende. Jeg skal dit p\u00e5 pr\u00f8vespill for \u00e5 vise meg fram, sier Hagb\u00f8 til Rbnett."}
{"title": "Gjennombrudd i skreds\u00f8kene \u2013 alle fire senderne lokalisert", "text": "\u2013 Vi har gjort funn, det vil si utslag p\u00e5 sende- og mottagerutstyret i helikopteret, bekrefter operasjonsleder Rune Nilsen i Troms politidistrikt overfor NTB. Det nye funnet ble gjort under helikopters\u00f8k i leteomr\u00e5det natt til onsdag. Dermed er det lokalisert fire skreds\u00f8kere i skredet i Tamokdalen i Troms der fire skiturister fortsatt er savnet. Ogs\u00e5 fredag ble det plukket opp signaler fra to skreds\u00f8kere. Avstanden mellom funnene fredag og natt til onsdag utelukker at signalene kommer fra de samme skreds\u00f8kerne. Politiet regner det som sikkert at alle de fire savnede er tatt av skredet ved Bl\u00e5b\u00e6rtinden. \u2013 Resultatet av s\u00f8ket er at vi har et definert omr\u00e5de som skal gjennoms\u00f8kes ytterligere i s\u00f8ket etter de savnede, opplyser politiet. Det blir onsdag gjort nye s\u00f8k med helikopter for \u00e5 avgrense innsatsomr\u00e5de i skredet ytterligere."}
{"title": "Han trives i jobben, men har f\u00e5tt tilbud et annet sted. B\u00f8r han takke ja?", "text": "V\u00e5re jobbeksperter svarer p\u00e5 sp\u00f8rsm\u00e5l om karriere, jobb og ledelse. Still dine sp\u00f8rsm\u00e5l til jobbekspertene ved \u00e5 klikke deg inn p\u00e5 en av dem nederst i denne saken. Merk emnefeltet med \u00abJobbeksperten\u00bb. Sp\u00f8rsm\u00e5l: Hei."}
{"title": "H\u00e5ndballsensasjon i Bergen: Fana sjokkerte Larvik", "text": "FANA - LARVIK 20 \u2013 19 Storhamar overtok annenplassen alene i kvinnenes eliteserie i h\u00e5ndball etter at Larvik gikk p\u00e5 et 19-20 tap borte mot Fana. Fana ledet med hele seks m\u00e5l til pause, men utover i andre omgang s\u00e5 det til \u00e5 rakne for de r\u00f8de og bl\u00e5."}
{"title": "Har varslet politiet i hele Norge om risiko for andre rike familier etter bortf\u00f8ringssak", "text": "71 dager etter at Anne-Elisabeth Falkevik Hagen (68) forsvant fra sitt hjem i Sloraveien i L\u00f8renskog, holdt \u00d8st politidistrikt pressekonferanse om den savnede kvinnen. Det kom det frem at politiet mener kvinnen, som er kona til en av landets rikeste menn, er bortf\u00f8rt av ukjente gjerningsmenn som krever \u00e5 f\u00e5 utbetalt l\u00f8sepenger."}
{"title": "Helstad nest best gjennom tidene: \u00abD\u00e6ven da! For en \u00e6re!\u00bb", "text": "Tre ganger toppscorer i Eliteserien for Brann. Flest seriem\u00e5l for Brann gjennom tidene. Toppscorer i 2007 da han skj\u00f8t Brann til seriegull med 22 m\u00e5l. Solgt to ganger for betydelige millionbel\u00f8p til utlandet. Det er begrunnelsen for \u00e5 k\u00e5re Thorstein Helstad til den st\u00f8rste n\u00e5levende Brann-spilleren og som den nest st\u00f8rste Brann-spilleren gjennom klubbens 110 \u00e5r lange historie."}
{"title": "Helstad nest st\u00f8rst gjennom tidene: \u00abD\u00e6ven da! For en \u00e6re!\u00bb", "text": "Tre ganger toppscorer i Eliteserien for Brann. Flest seriem\u00e5l for Brann gjennom tidene. Toppscorer i 2007 da han skj\u00f8t Brann til seriegull med 22 m\u00e5l. Solgt to ganger for betydelige millionbel\u00f8p til utlandet. Det er begrunnelsen for \u00e5 k\u00e5re Thorstein Helstad til den st\u00f8rste n\u00e5levende Brann-spilleren og som den nest st\u00f8rste Brann-spilleren gjennom klubbens 110 \u00e5r lange historie."}
{"title": "Her er Norges ti st\u00f8rste alpintalenter", "text": "Denne artikkelen er den femte i en serie der vi k\u00e5rer Norges st\u00f8rste talenter i diverse vinteridretter, som for eksempel langrenn, hopp, skiskyting og ishockey. Har du ikke lest de fire foreg\u00e5ende k\u00e5ringene? Da kan du klikke deg inn under:"}
{"title": "Her er nye Nissan Leaf med st\u00f8rre batteri", "text": "I et glohett elbilmarked preget av lange leveringstider, rullet Nissan Norge ut intet mindre enn 12.303 Nissan Leaf i 2108 og ble med det den store salgsvinneren. N\u00e5 kommer Leaf omsider med et batteri i 60 kWt-klassen som p\u00e5 mange m\u00e5ter er blitt den nye standarden. Det gir for mange et avgj\u00f8rende l\u00f8ft i rekkevidden sammenlignet med dagens 40 kWt-versjon. N\u00e6rmere bestemt opp fra 270 til 385 kilometer if\u00f8lge WLPT-m\u00e5lenormen for rekkevidde. Det vil si, Nissan tar forbehold om at de tekniske dataene p\u00e5 den nye c avventer typegodkjenning. 385 kilometer h\u00f8res uansett h\u00f8yst realistisk ut. Til sammenligning oppgir Hyundai 449 kilometer rekkevidde for sin Kona Electric. En rekkevidde som for \u00f8vrig ble nedjustert fra f\u00f8rst oppgitte 482 kilometer. St\u00f8rre batteri og kraftigere motor inneb\u00e6rer ogs\u00e5 et byks i antall hestekrefter fra 147 til 215 hestekrefter. Dreiemomentet \u00f8ker derimot ikke like markant. Her er det kun snakk om en \u00f8kning fra 320 til 340 newtonmeter. P\u00e5 spurten fra 0 til 100 kilometer i timen har Nissan klokket inn den nye 62 kWt-utgaven p\u00e5 7,3 sekunder. Det er 0,6 sekunder kjappere enn 40 kWt-varianten."}
{"title": "H\u00f8r podkast fra Brann-treningen - mens den p\u00e5g\u00e5r", "text": "Erik Huseklepp, Mads B\u00f8yum og Anders Pamer satte seg like godt p\u00e5 tribunen for \u00e5 spille inn podkast mens Brann hadde sin f\u00f8rste trening for \u00e5ret. Der var det nye spillere med - og gamle spillere som manglet. Flytr\u00f8bbel for Deyver Vega er blant det det blir snakket om i podkasten. Du kan h\u00f8re den i vinduet under, i podkastappen p\u00e5 din telefon, i Spotify eller ved \u00e5 s\u00f8ke opp Ballspark i Itunes. Produsent: Henrik Svanevik."}
{"title": "I dag testet sivilforsvaret varslingsanleggene", "text": "Signalet sendes i tre serier med ett minutts opphold mellom seriene. Signalet betyr i praksis at du skal s\u00f8ke informasjon i for eksempel radio, TV, internett og sosiale medier. Varslingsanleggene kan bli brukt b\u00e5de i fred og krig for \u00e5 varsle befolkningen ved akutt fare. \u2013 I fredstid kan varslingsanleggene blant annet brukes ved industriulykker med p\u00e5f\u00f8lgende utslipp av giftige eller farlige stoffer. Mens i krig kan anleggene ogs\u00e5 brukes ved fare for flyangrep, sier direkt\u00f8r Cecilie Daae i Direktoratet for samfunnssikkerhet og beredskap (DSB). \u2013 Varslingsanleggene er stort sett plassert i byer og tettsteder, langs vei og jernbanelinjer hvor det fraktes farlig gods, og ved virksomheter som kan slippe ut giftige eller farlige kjemiske stoffer. Signalene kan h\u00f8res av over halvparten av befolkningen, fortsetter hun. Sivilforsvaret har ansvaret for \u00e5 etablere, vedlikeholde og drifte varslingsanleggene. Politiet har ansvaret for \u00e5 utl\u00f8se varsling i fredstid."}
{"title": "I natt holdt Trump sin f\u00f8rste tale til folket fra Det ovale kontor. N\u00e5 lukter demokratene blod.", "text": "President Donald Trump sa tirsdag kveld at USA har en humanit\u00e6r krise p\u00e5 grensen. I sin f\u00f8rste tale til nasjonen fra skrivebordet i Det hvite hus fors\u00f8kte presidenten \u00e5 forklare budsjettkrisen som har delvis stengt staten i 18 d\u00f8gn. \u2013 Den amerikanske staten er stengt av \u00e9n eneste grunn \u2013 fordi demokratene ikke vil betale for grensesikkerhet, sa Trump."}
{"title": "Ingen koner og barn blir med n\u00e5r RBK-trenerne flytter til Trondheim", "text": "- Jeg har to s\u00f8nner. En som spiller i FK Haugesund og en som er snekkerl\u00e6rling. De blir i Haugesund. Kona har sin jobb, og kommer til \u00e5 pendle litt fram og tilbake. Jeg er her for \u00e5 jobbe. \u00c5 v\u00e6re topptrener, uansett om det er RBK eller Haugesund, handler om engasjement, og da m\u00e5 man forsake en del ting. S\u00e5 skal vi ha det artig p\u00e5 veien, ogs\u00e5, sier nyansatt RBK-trener Eirik Horneland til Adresseavisen. - S\u00e5 det var ikke noe langt familier\u00e5d?"}
{"title": "Israels ulovlige bosetninger vokser", "text": "If\u00f8lge Yesha Council, som er en paraplyorganisasjon for bosetningene Israel har etablert i omr\u00e5dene landet okkuperte i 1967, var innbyggertallet i bosetningene ved \u00e5rsskiftet 448.672, en \u00f8kning p\u00e5 3 prosent fra \u00e5ret f\u00f8r. Rundt 200.000 andre bosettere har sl\u00e5tt seg ned i \u00d8st-Jerusalem, som ogs\u00e5 er okkupert og senere annektert av Israel. For ti \u00e5r siden var den \u00e5rlige befolkningsveksten i bosetningene oppe i 5,8 prosent, og Yesha Council mener at det m\u00e5 bygges flere boliger. \u2013 Den \u00e5penbare konklusjonen er at det i de siste \u00e5rene ikke har v\u00e6rt bygd nok, heter det i en uttalelse fra organisasjonen."}
{"title": "Jens Stoltenberg: \u2013 Sanksjonene mot Russland b\u00f8r videref\u00f8res", "text": "N\u00e6ringslivstopper, synsere og politikere samlet seg onsdag til \u00e5rets NHO-konferanse. \u00abVi og verden\u00bb, var tema. Skyene er m\u00f8rke: Donald Trump i Det hvite hus, britene p\u00e5 vei ut av EU, E\u00d8S-avtalen under press og russisk aggressivitet i Ukraina. NATOs generalsekret\u00e6r Jens Stoltenberg lar seg ikke friste til \u00e5 kommentere debatten om E\u00d8S i arbeiderbevegelsen \u2013 eller konsekvensene av brexit. \u2013 Det er en viktig del av jobben min som generalsekret\u00e6r i NATO at jeg ikke blander meg inn i ting som blir mer komplisert om jeg mener noe om det, sier han med et smil."}
{"title": "Kampfly savnet i Frankrike", "text": "\u2013 Vi leter etter dette flyet som har forsvunnet fra radarene, opplyser myndighetene i fjellregionen n\u00e6r grensa til Sveits. To flygere fra det franske forsvaret er i Mirage-flyet, som ikke var v\u00e6pnet da det forsvant i n\u00e6rheten av byen Besan\u00e7on onsdag. Sn\u00f8 og d\u00e5rlig sikt gj\u00f8r s\u00f8ket vanskelig."}
{"title": "K\u00e5ret til Norges st\u00f8rste alpintalent, men Lucas (18) skulle egentlig bli noe helt annet", "text": "Storslal\u00e5m, Val d\u2019Isere 8. desember 2018: 18 \u00e5r gamle Lucas Braathen gj\u00f8r sin verdenscupdebut. Han har levert gode prestasjoner i europacupen tidligere, men n\u00e5 er niv\u00e5et et hakk over der igjen. N\u00e5 heter konkurrentene Marcel Hirscher og Henrik Kristoffersen. Tiden p\u00e5 55.29 holder til finaleomgang. Braathen endter til slutt som nummer 26. Det betyr at han reiser fra verdenscupdebuten med v-cuppoeng."}
{"title": "Kinas \u00f8konomi viser svakhetstegn. Samtidig skyter India fart. | \u00d8ystein K. Langberg", "text": "Sovjetunionen klarte ikke \u00e5 vippe USA ned fra tronen, ei heller Japan. Risikerer Kina ogs\u00e5 \u00e5 feile? Til n\u00e5 har det ikke sett slik ut. Landet har siden 1980-tallet hatt en vekst uten sidestykke i verdenshistorien. Gamle teorier om sammenhengen mellom demokrati og \u00f8konomisk vekst, har trengt omskrivning. Fremskrivninger tyder p\u00e5 at den kinesiske \u00f8konomien vil passere den amerikanske i l\u00f8pet av et ti\u00e5r eller to. Sagt p\u00e5 en annen m\u00e5te: Verdien av alle varene og tjenestene som produseres i Kina, vil overg\u00e5 verdien av det som produseres i USA. 3rd-party-bio Bruker man m\u00e5lemetoder som tar h\u00f8yde for at prisniv\u00e5et i Kina ligger langt under USA, er Kinas produksjon allerede st\u00f8rst. At en \u00f8konomi har vokst kraftig i fortiden, er ikke ensbetydende med at det vil fortsette s\u00e5nn. Alt tyder p\u00e5 at veksten i Kina er p\u00e5 vei ned. Sp\u00f8rsm\u00e5let er bare hvor mye. If\u00f8lge kinesiske myndigheter har bruttonasjonalproduktet vokst med 6,5 prosent det siste \u00e5ret. Det er fortsatt h\u00f8yt, men svakest siden finanskrisen. Noen er dessuten skeptiske til dette tallet og mener det i realiteten er lavere."}
{"title": "Kjemien mellom 23 \u00e5r gamle Klaus M\u00e4kel\u00e4 og Oslo-Filharmonien er god. Det kan v\u00e6re det viktigste | Maren \u00d8rstavik", "text": "P\u00e5 musikersiden innen klassisk musikk har de purunge stjerneskuddene v\u00e6rt en del av eliten lenge. Id\u00e9en om vidunderbarnet har levd godt helt fra Mozarts tid \u2013 jo yngre de virtuose solistene er, jo bedre. Men forestillingen om dirigenten som den voksne, modne, kunnskapsrike (og helst mannlige) lederen har klamret seg bemerkelsesverdig godt fast. Derfor er det med en viss heving av brynene at Oslo-publikumet tar imot Filharmoniens p\u00e5troppende sjefdirigent \u2013 den 23 \u00e5r gamle finnen Klaus M\u00e4kel\u00e4."}
{"title": "Klar for Brann etter flere m\u00e5neder lang overgangssak", "text": "Eirik Holmen Johansen er Branns nye keeper. \u2013 Det blir g\u00f8y \u00e5 v\u00e6re Brann-spiller i 2019, sier 26-\u00e5ringen fra N\u00f8tter\u00f8y i Vestfold."}
{"title": "Klassekampen: Teaterl\u00e6rer p\u00e5 KHiO sparket etter #metoo-anklager", "text": "If\u00f8lge Klassekampen ble det mandag sendt ut en intern melding til alle ansatte og studenter fra rektor J\u00f8rn Mortensen ved Kunsth\u00f8gskolen i Oslo (KHiO): \u00abTilsettingsutvalget ved Kunsth\u00f8gskolen i Oslo fattet den 18. desember 2018 vedtak om \u00e5 avskjedige en ansatt i undervisning- og forskningsstilling ved institusjonen, avdeling Teaterh\u00f8gskolen.\u00bb"}
{"title": "Kona til en av Norges rikeste har v\u00e6rt borte i ti uker. Det er mottatt krav om l\u00f8sepenger i kryptovaluta.", "text": "Pensjonisten forsvant fra hjemmet sitt i n\u00e6rheten av Oslo og det siste livstegnet fra henne var, if\u00f8lge politiet, onsdag 31. oktober, Halloween-dagen. Etter det Aftenposten kjenner til har politiet ikke funnet spor i boligen som tydet p\u00e5 innbrudd. Politiet tror 68-\u00e5ringen ble tatt mens hun var p\u00e5 badet, if\u00f8lge Aftenpostens kilder. Politiet har etterforsket saken i full hemmelighet. Det skal s\u00e5 langt ikke v\u00e6re noen siktede i saken. ENGLISH: Wife of one of Norway\u2019s wealthiest likely kidnapped for crypto ransom Aftenposten f\u00e5r bekreftet at politiet fra f\u00f8rste stund har betraktet forsvinningen som en kidnapping. Politiet bekrefter overfor Dagens N\u00e6ringsliv (DN) at familien tok kontakt med dem \u00aben viss tid\u00bb etter bortf\u00f8ringen, selv om kidnapperne i et trusselbrev skal ha advart dem mot det. Det skal ha v\u00e6rt sv\u00e6rt begrenset dialog med de angivelige kidnapperne, men politiet vil ikke opplyse hvor hyppig kontakten har v\u00e6rt eller hvordan den har foreg\u00e5tt. Aftenposten fikk opplyst rett f\u00f8r jul at det ikke hadde kommet livstegn fra kvinnen inntil da. Politiet/privat og Torbj\u00f8rn Olsen / GD / NTB scanpix Aftenposten kjenner til at det har v\u00e6rt kommunikasjon med \u00abnoen i den andre enden\u00bb, og at dette har skjedd via en digital plattform, men ikke muntlig. Det er blitt fremmet krav om l\u00f8sepenger i kryptovaluta for \u00e5 sette den forsvunne kvinnen fri. Det skal ha v\u00e6rt fremsatt alvorlige trusler om hva som vil skje med henne dersom kravet om l\u00f8sepenger ikke innfris. Politikilder opplyser at saken er unik i Norge. Det har aldri tidligere v\u00e6rt kidnappingssaker der det er blitt fremsatt krav om l\u00f8sepenger i kryptovaluta her i landet. Derimot har det v\u00e6rt flere slike saker internasjonalt. Flere saker internasjonalt: Da de ble bortf\u00f8rt, krevde kidnapperne l\u00f8sepenger i kryptovaluta"}
{"title": "Konflikter kan gi norsk VM-krise", "text": "4. september i fjor scoret Isabell Herlovsen 2 \u2013 0-m\u00e5let mot Nederland som var med og sende Norge til sommerens VM i Frankrike. N\u00e5 kan angriperen miste hele mesterskapet. Hun har havnet i en konflikt med V\u00e5lerenga, klubben hun signerte for f\u00f8r forrige sesong. Det gj\u00f8r ogs\u00e5 at landslagssjef Martin Sj\u00f6gren risikerer \u00e5 m\u00e5tte klare seg uten sine to antatt beste spisser i verdensmesterskapet. Ada Stolsmo Hegerberg takket som kjent nei til videre spill for Norge etter EM i 2017. Hun har ingen planer om et comeback i r\u00f8d drakt. Herlovsen-konflikten er annerledes. Den er mellom spiller og klubb, ikke landslaget. \u2013 F\u00f8rst og fremst h\u00e5per jeg at det ikke g\u00e5r s\u00e5 langt at hun ikke kan spille VM, og at det l\u00f8ser seg f\u00f8r den tid. Hun er en veldig viktig spiller for oss, sier Sj\u00f6gren til Aftenposten. \u2013 Hvor viktig er det at det l\u00f8ser seg? \u2013 Det er kjempeviktig at hun blir klar. Hun gjorde veldig mye bra for oss i VM-kvalifiseringen og var veldig viktig der. Vi m\u00e5 ha med de beste spillerne for \u00e5 ha de beste forutsetningene."}
{"title": "Kort sagt, torsdag 10. januar", "text": "Universitetsbibliotekar Per Aspaas g\u00e5r i Aftenposten 5. januar i front for et forslag om at offentlig finansiert forskning kun skal publiseres i fritt tilgjengelige tidsskrifter (\u00abopen access\u00bb), som n\u00e5 behandles av statsr\u00e5d Iselin Nyb\u00f8 (V). Publisering i tidsskrifter finansiert av abonnementsordninger skal ikke bli mulig, selv om disse ofte har h\u00f8yere \u00abimpact factor\u00bb, som gjenspeiler hvor hyppig artiklene siteres og dermed viktigheten av forskningsfunnene. Av Aspaas betegnes dette \u00ab\u00e5 kj\u00f8re limousin\u00bb, mens de som publiserer i \u00abopen access\u00bb tar \u00abbuss og tog\u00bb. Vi kan samtidig sp\u00f8rre oss hvorfor Aspaas valgte \u00e5 publisere sitt debattinnlegg i Aftenposten? Skulle Aspaas v\u00e6rt konsekvent burde han i stedet publisert innlegget sitt i f.eks. Mel\u00f8yavisa. Grunnen til at han ikke gj\u00f8r det, er selvf\u00f8lgelig at innlegget i s\u00e5 fall i betydelig mindre grad ville blitt lest. 3rd-party-bio Prestisje og mulighet den oppmerksomhet man \u00f8nsker for det man bruker mye tid p\u00e5, er en viktig drivkraft ogs\u00e5 for forskere. \u00c5 mene at offentlig finansiert forskning kun skal publiseres \u00abopen access\u00bb er som \u00e5 si at fotballspillere trent p\u00e5 kommunale fotballbaner kun skal f\u00e5 spille i norsk serie, med de konsekvenser det ville hatt for utvikling av norsk fotball. Trond Nordseth, f\u00f8rsteamanuensis, NTNU"}
{"title": "M\u00e5lbonanza for Manchester City: Scoret ni mot Burton fra niv\u00e5 tre", "text": "MANCHESTER CITY \u2013 BURTON ALBION 9 \u2013 0 Onsdag kveld tok Manchester City imot Burton Albion fra niv\u00e5 tre i engelsk fotball til semifinale i Ligacupen. Det endte med hele 9 \u2013 0 til Pep Guardiolas menn etter et m\u00e5lshow av dimensjoner. Se h\u00f8ydepunktene fra kampen \u00f8verst i artikkelen!"}
{"title": "May avviser nyvalg", "text": "May svarte konsekvent nei p\u00e5 sp\u00f8rsm\u00e5let fra Labour-leder Jeremy Corbyn om mulighet for nyvalg da hun stilte i sp\u00f8rretimen i Underhuset onsdag. De folkevalgte skal stemme over Mays brexit-avtale 15. januar. Avstemningen skulle opprinnelig ha blitt gjennomf\u00f8rt f\u00f8r jul, men May valgte da \u00e5 utsette den fordi det p\u00e5 forh\u00e5nd var klart at avtalen ville bli nedstemt. Under onsdagens sp\u00f8rretime fors\u00f8kte en hardt presset statsminister nok en gang \u00e5 overbevise de mange skeptiske folkevalgte om at brexit-avtalen som n\u00e5 ligger p\u00e5 bordet, er bra. \u2013 Den eneste m\u00e5ten \u00e5 unng\u00e5 en avtalel\u00f8s situasjon p\u00e5, er \u00e5 stemme p\u00e5 min avtale, sa May. \u2013 Da vil det ikke v\u00e6re behov for \u00e5 ta i bruk n\u00f8dl\u00f8sninger, og hvis vi likevel m\u00e5 det, s\u00e5 vil det bare v\u00e6re midlertidig, sa hun."}
{"title": "Millioner i erstatning etter NATO-\u00f8velse", "text": "De fleste erstatningskravene gjelder skader p\u00e5 dyrket mark og veier, skriver Nationen. I tillegg er det kommet inn over 100 klager p\u00e5 forurensning etter \u00f8velsen sist h\u00f8st. \u2013 Vi har ferdigstilt 283 saker til utbetaling og utbetalt 13,2 millioner kroner, forteller sjefen for skadearbeidet, milj\u00f8offiser Marianne B\u00f8 i Forsvaret, som leder skadearbeidet. Slik gikk Trident Juncture \u2013 oppsummert i syv punkter Tilsammen har det kommet inn 853 skadesaker og 46 klager, men skadetelefonen er fortsatt \u00e5pen. I utgangspunktet tar det norske Forsvaret 25 prosent av regningen for skadene, mens hjemlandet til styrkene som har for\u00e5rsaket skadene, betaler 75 prosent. Leder Erling Aas-Eng i Hedmark Bondelag fikk skader p\u00e5 jordet etter bes\u00f8k fra utenlandske soldater. Han sier Forsvaret var raskt p\u00e5 plass. Mener \u00f8velsen glorifiserer og normaliserer krig: \u00abDet eneste vi oppn\u00e5r, er sinte russere, \u00f8delagt natur og krigsk\u00e5te soldater\u00bb \u2013 Jeg opplever at de er ute etter \u00e5 f\u00e5 skadene fort ut av verden. Jeg syns de har h\u00e5ndtert dette veldig profesjonelt, sier han. \u2013 P\u00e5 grunn av at sn\u00f8en kom sent fikk vi tatt unna mange saker f\u00f8r jul, sier milj\u00f8offiser B\u00f8. Hun sier skadearbeidet har g\u00e5tt fortere enn ventet, men beklager overfor b\u00f8nder som ikke har f\u00e5tt befaring s\u00e5 fort som de \u00f8nsket."}
{"title": "M\u00f8tte Eggen p\u00e5 sykehuset: \u2013 Ett av de sterkeste \u00f8yeblikkene jeg har hatt", "text": "Se video i vinduet over"}
{"title": "N\u00e5 er det flere kristiansandere i Jerv enn i Start", "text": "GRIMSTAD: \u2013 F\u00f8rst og fremst er det veldig g\u00f8y. Det er mye kjentfolk her n\u00e5, sier Daniel Aase. Den tidligere Start-spilleren forbereder seg til sin f\u00f8rste hele sesong i Jerv-drakten etter overgangen i fjor sommer. Grimstad-laget er allerede i gang med oppkj\u00f8ringen, med daglige treninger p\u00e5 kunstgresset p\u00e5 Levermyr."}
{"title": "Naboer: - Politiet p\u00e5la oss taushetplikt om forsvinningen. Vi fikk ikke en gang diskutere den med ektefellen.", "text": "Alle de n\u00e6rmeste naboene har blitt oppringt eller opps\u00f8kt av politiet, og alle har v\u00e6rt inne til avh\u00f8r p\u00e5 politihuset i Lillestr\u00f8m."}
{"title": "Nationaltheatret tar over Munchmuseet", "text": "Debatten om hvem som skal flytte inn i lokalene hos det gamle Munchmuseet p\u00e5 T\u00f8yen har p\u00e5g\u00e5tt i flere \u00e5r. N\u00e5 har eier Oslo kommune bestemt seg. Nationaltheatret tar over lokalene n\u00e5r Munch-kunsten flyttes til nye Lambda i Bj\u00f8rvika i juni 2020."}
{"title": "NSBs satsing p\u00e5 Din Bybil g\u00e5r ikke p\u00e5 bekostning av togtilbudet. Snarere tvert imot. | Geir Isaksen", "text": "Under overskriften \u00abNSB b\u00f8r konsentrere seg om \u00e5 kj\u00f8re tog\u00bb, advarer Aftenposten mot NSBs satsing p\u00e5 bildeling. P\u00e5 den ene siden sl\u00e5r Aftenposten fast at bildeling b\u00f8r bli mer vanlig i fremtidens byer fordi det reduserer folks behov for \u00e5 eie egne biler. 3rd-party-bio Samtidig er avisen urolig for at NSBs tilbud blir s\u00e5 attraktivt at det kan f\u00f8re til \u00f8kt bilbruk p\u00e5 bekostning av kollektivtrafikken."}
{"title": "Over 100 personer blir evakuert p\u00e5 Svalbard p\u00e5 grunn av uv\u00e6r", "text": "\u2013 Evakueringen iverksettes torsdag morgen, opplyser kommunikasjonsr\u00e5dgiver Terje Carlsen hos Sysselmannen p\u00e5 Svalbard til NTB. Beslutningen ble tatt p\u00e5 et m\u00f8te med konsulentfirmaet Skred AS og NVE onsdag ettermiddag, og innbyggerne vil ble varslet i l\u00f8pet av ettermiddagen. \u2013 De 29 boligene ligger i lia under fjellet Sukkertoppen, mens hybelhuset befinner seg i Nybyen. I tillegg evakueres gjestehus 102, sier Carlsen. Det er uklart hvor mange som befinner seg p\u00e5 vertshuset, men alle vil f\u00e5 beskjed, forsikrer Carlsen."}
{"title": "Politiet har f\u00e5tt inn flere nye tips i bortf\u00f8ringssaken", "text": "H\u00e5pet er at de ferske tipsene kan f\u00f8re etterforskningen videre. \u2013 Jeg kan bekrefte at vi har mottatt flere tips, men kan ikke kommentere antall n\u00e5 i kveld, sier politiinspekt\u00f8r Tommy Br\u00f8ske, som leder felles enhet for etterretning og etterforskning i \u00d8st politidistrikt, til NTB. Har ingen mistenkte. Ingen livstegn p\u00e5 71 dager. Frykter at spor kan ha blitt kalde. Politiet jobber med \u00e5 bearbeide tipsene, men Br\u00f8ske sier det er for tidlig \u00e5 si noe om innholdet. \u2013 Etterforskningen er n\u00e5 i en fase hvor vi trenger informasjon. Det er ellers ikke kommet noe nytt som jeg kan kommentere n\u00e5. Det er heller ikke \u00e5 forvente i en s\u00e5nn sak at den snus opp ned p\u00e5 kort tid. Men vi h\u00e5per at vi kan komme oss videre ved \u00e5 f\u00e5 inn ny informasjon, sier han. Det siste livstegnet fra 68-\u00e5rige Anne-Elisabeth Falkevik Hagen kom 31. oktober i fjor. Hun antas \u00e5 ha blitt bortf\u00f8rt fra hjemmet p\u00e5 Fjellhamar i L\u00f8renskog i Akershus. Hun er gift med Tom Hagen, som st\u00e5r p\u00e5 172. plass p\u00e5 Kapitals liste over Norges rikeste personer. Politiet har bekreftet at det er framsatt l\u00f8sepengekrav i form av kryptovaluta. If\u00f8lge VG er det snakk om 9 millioner euro, om lag 90 millioner norske kroner. Kravet skal v\u00e6re \u00e5 f\u00e5 summen i kryptovalutaen monero, som er laget p\u00e5 en m\u00e5te som gj\u00f8r at transaksjonene ikke kan spores."}
{"title": "Politiet: - Spor kan ha blitt kalde, forringet eller borte", "text": "71 dager etter at Anne-Elisabeth Falkevik Hagen (68) forsvant fra sitt hjem i Sloraveien i L\u00f8renskog holdt \u00d8st politidistrikt pressekonferanse om den savnede kvinnen. Frem til n\u00e5 har politiet jobbet med saken i full hemmelighet. Falkevik Hagen er kona til en av Norges rikeste menn, investor Tom Hagen. \u2013 Dere har ventet ti uker med \u00e5 g\u00e5 ut med informasjon om saken. Kan spor ha blitt kalde? spurte Aftenposten politiinspekt\u00f8r Tommy Br\u00f8ske i \u00d8st politidistrikt, som m\u00f8tte pressen onsdag. \u2013 Vi kan ikke utelukke det. Det er et av momentene som har v\u00e6rt vanskelig \u00e5 vurdere. Spor kan ha blitt kalde, forringet eller borte, sier han. Olav Olsen"}
{"title": "Professor hyller Solskj\u00e6rs \u00absjokolademetode\u00bb", "text": "Ole Gunnar Solskj\u00e6r har hatt en meget godt start som Manchester United-manager. Laget har vunnet fem av fem kamper etter at Solskj\u00e6r tok over p\u00e5 midlertidig basis. Leder for seksjon for kultur og samfunn ved Norges idrettsh\u00f8gskole, Dag Vidar Hanstad, mener man kan l\u00e6re mye av Solskj\u00e6rs lederskap. I et blogginnlegg p\u00e5 NIHs sider skriver han at Solskj\u00e6r har gjort stor forskjell med sm\u00e5 grep. \u00abHan er vikaren vi elsket p\u00e5 skolen, som kom inn med nye ideer og skapte godt hum\u00f8r.\u00bb Hanstad bruker melkesjokoladen Solskj\u00e6r ga til resepsjonist Kath Phipps f\u00f8rste dagen han var tilbake, som eksempel p\u00e5 hvordan han har l\u00f8ftet klubben. \u00abHun er en del av kulturen og fellesskapet du som leder m\u00e5 bygge opp \u2013 og er avhengig av. Slik er det p\u00e5 alle arbeidsplasser \u2013 ogs\u00e5 i en av verdens st\u00f8rste fotballklubber.\u00bb LES HELE INNLEGGET HER. The receptionist at Carrington, was given a bar of Norwegian chocolate by Ole Gunnar Solskjaer on his arrival at the training ground she has worked at the training ground since 1967! My Manager \u2764 pic.twitter.com/Q8cyYxj88k \u2014 ManUtd_HQ\ud83c\uddfe\ud83c\uddea (@ManUtd_HQ) December 20, 2018"}
{"title": "PST tror statlig akt\u00f8r kan ha st\u00e5tt bak cyberangrep mot fylkesmenn", "text": "I romjulen ble det klart at Politiet sikkerhetstjeneste (PST) har ansvaret for etterforskningen av flere angrep mot fylkesmenn i Norge. Av hensyn til etterforskningen kan PST fortsatt ikke si s\u00e5 mye. Blant annet handler det om at akt\u00f8rene som st\u00e5r bak, har interesse av \u00e5 vite hvor de ligger an i etterforskningen. \u2013 Vi kan egentlig ikke si s\u00e5 mye p\u00e5 n\u00e5v\u00e6rende tidspunkt. Av erfaring kan en slik etterforskning ta lang tid. I tillegg er mye informasjonen h\u00f8yt gradert, sier seniorr\u00e5dgiver Martin Bernsen i PST. Fylkesmann er betegnelse p\u00e5 den \u00f8verste lederen av den statlige administrasjonen i Norges fylker, og brukes ogs\u00e5 om det administrative apparatet rundt funksjonen."}
{"title": "Putin-talsmann: \u2013 Russland og WADA enige om arbeidet videre", "text": "Det opplyste president Vladimir Putins talsmann Dmitrij Peskov onsdag. \u2013 S\u00e5 vidt vi vet, gjennom v\u00e5re idrettsmyndigheter, er man enige med WADA om hvordan arbeidet skal fortsette. Kontakten er intensiv, sa Peskov. Russerne har f\u00e5tt mye kritikk fra antidopingmilj\u00f8et for at de ikke overholdt fristen og ga Verdens antidopingbyr\u00e5 (WADA) innen \u00e5rsskiftet full tilgang til tidligere data og pr\u00f8ver fra det skandalebefengte Moskva-laboratoriet. F\u00f8r jul m\u00e5tte fem WADA-eksperter reise hjem fra den russiske hovedstaden med uforrettet sak. Russiske myndigheter sa da at ekspertenes utstyr til \u00e5 hente ut data ikke var godkjent av landets lover."}
{"title": "RBKs nye trener presentert: Slik skal Rosenborg spille under Horneland", "text": "\u2013 Vi m\u00e5 fortsatt v\u00e5ge \u00e5 ha en visjon om Mesterligaen. Det sier Eirik Horneland under presentasjonen onsdag ettermiddag. RBKs nye hovedtrener ble pepret med sp\u00f8rsm\u00e5l fra pressen. Her er noen av hovedtrekkene: Om skepsisen fra Kjernen: \u2013 Jeg er et ukjent navn for Kjernen, og forst\u00e5r at det er en sunn skepsis rundt mitt navn blant supporterne. De vil uansett st\u00f8tte laget, og s\u00e5 f\u00e5r vi bare st\u00e5 p\u00e5, gj\u00f8re v\u00e5rt beste, og vinne dem over etter hvert. Om spillestil: \u2013 Vi kommer til \u00e5 spille med tre sentrale midtbanespillere. Men vi m\u00e5 bli kjente med spillerne f\u00f8r vi kan si noe sikkert mer enn det. Men i RBK-kulturen ligger det \u00e5 spille med to indrel\u00f8pere. Om sterke personligheter i RBK-garderoben: \u2013 Prestasjoner avhenger av hvem som spiller fra kamp til kamp. De st\u00f8rste spillerne er det jeg liker \u00e5 jobbe med. Vi har den beste stallen i Norge. Om trening: \u2013 Rosenborg skal v\u00e6re det laget med den st\u00f8rste fysiske motoren. RBK har ikke sett best trent ut i \u00e5r. Det skal opp. Vi m\u00e5 flytte noen grenser der. Dette sier han om hvordan han \u00abfeiret\u00bb da RBK og Haugesund ble enige mandag kveld. \u2013 Jeg var emosjonelt utslitt, da det endelig gikk i orden. Det var en lang reise i desember. Jeg var veldig happy og stolt da det skjede, og begynte \u00e5 se fremover. \u2013 Jeg er veldig takknemlig. Det er et stort ansvar, men jeg mener vi skal forvalte dette godt. \u2013 F\u00f8rst og fremst skal vi trene oss enda bedre. Er det noen hull i troppen, m\u00e5 vi se p\u00e5 dette. Dette sier sportslig leder Stig Inge Bj\u00f8rnebye om ansettelsen av Horneland: \u2013 Vi er veldig forn\u00f8yde med \u00e5 v\u00e6re her i dag, med Eirik og Karl Oskar (Emberland) som v\u00e5re nye trenere. \u2013 Eirik var inne i v\u00e5re diskusjoner en god stund. Vi kjenner til prestasjonene hans i Haugesund, personligheten hans, og trenerfilosofien hans. \u2013 Vi er ekstremt glade og stolte over \u00e5 kunne presentere ny hovedtrener og assistenttrener. Ness, Jan K\u00e5re / NTB scanpix"}
{"title": "Seks hundehvalper stj\u00e5let i Sverige", "text": "Det melder Kristianstadsbladet onsdag kveld. \u2013 I forbindelse med det grove ranet, ble seks valper av rasen golden retriever tatt. De var syv uker gamle og koster rundt 15.000 kroner stykket, sier Peter Frostlund i det lokale politiet til avisen. Politiet vil gjerne ha tips dersom folk for eksempel oppdager suspekte salgsannonser p\u00e5 internett. Hvorfor hendelsen onsdag morgen betraktes som et ran, vil ikke politiet utdype. Ingenting annet enn de seks sm\u00e5 dyrene ble stj\u00e5let, og politiet opplyser at to eller tre gjerningspersoner var involvert."}
{"title": "Serieprat: Har norsk humor f\u00e5tt sitt svar p\u00e5 Fargo?", "text": "Lurer du p\u00e5 hvilken serie som skal bli din neste? Med Aftenpostens serienyhetsbrev f\u00e5r du h\u00e5ndplukkede anbefalinger annenhver fredag. Mystiske troll, overnaturlige krefter, et corny rollegalleri og hvitt Fargo-landskap s\u00e5 langt \u00f8ye kan se. Hovedpersonen i serien er en helt udugelig (men kanskje briljant) politimann spilt av Vidar Magnussen, og vi f\u00f8lger ham i fors\u00f8ket p\u00e5 \u00e5 oppklare et drap. Her blandes sjangere p\u00e5 et vis det norske serieuniverset aldri har sett f\u00f8r. S\u00e5 langt har Magnus h\u00e5vet inn gode kritikker over hele linjen. N\u00e5 blir spennende \u00e5 h\u00f8re om Serieprat-panelet har latt seg sjarmere like mye. 3rd-party-bio Ukens episode kan du h\u00f8re her"}
{"title": "Slik var \u00e5rets f\u00f8rste Brann-trening", "text": "Vestlandshallen: Brann trente onsdag for f\u00f8rste gang i 2019. Under kan du lese BTs direkteoppdatering fra det som skjedde."}
{"title": "Sommeren 2017 mistet Solveig Kloppen b\u00e5de moren og s\u00f8steren: \u2013 Jeg st\u00e5r i dritten fortsatt", "text": "Politiet ringte rett f\u00f8r klokken 11. Hun satt ute p\u00e5 trappen, i et idyllisk nabolag med epletr\u00e6r og hvite trehus i Oslo. \u00abVi har funnet henne\u00bb, sa de i et tonefall uten h\u00e5p. Det siste s\u00f8steren Kathrine hadde fortalt f\u00f8r hun forsvant kvelden f\u00f8r, var at hun skulle m\u00f8te en venninne."}
{"title": "Start-spiller operert for kneskade", "text": "\u2013 Det var bare en liten operasjon, sier Erlend Segberg til F\u00e6drelandsvennen. En vond menisk har lenge plaget midtbanespilleren som i fjor signerte ny kontrakt med Start. Hele v\u00e5rsesongen 2018 gikk fl\u00f8yten for Segberg, som spilte seg inn p\u00e5 laget etter at Kjetil Rekdal kom til klubben."}
{"title": "Statsministeren: - En type kriminalitet vi ikke \u00f8nsker \u00e5 se i Norge.", "text": "Justisminister Tor Mikkel Wara (Frp) er forholdsvis ordknapp om den antatte bortf\u00f8ringen av Anne-Elisabeth Falkevik Hagen (68,) som har v\u00e6rt borte i 71 dager. Kona til en av Norges rikeste har v\u00e6rt borte i ti uker. Det er mottatt krav om l\u00f8sepenger i kryptovaluta Men han bekrefter overfor Aftenposten at han raskt ble informert om saken av politiet. Ogs\u00e5 statsminister Erna Solberg har kjent til saken en stund."}
{"title": "Sterk debut, men det var ingen motstander p\u00e5 banen", "text": "LERKENDAL: Stig Inge Bj\u00f8rnebye, sportssjefen, var plassert i midten. Han varierte litt i fotstilling. Bj\u00f8rnebye lente venstre vrist, den han for tjue \u00e5r siden skj\u00f8t harde Flo-pasninger med, opp mot h\u00f8yre ankel. Sidemannen, Eirik Horneland, hadde funnet en fast m\u00e5te \u00e5 st\u00e5 p\u00e5. F\u00f8ttene pekte ut til hver sin side, litt bredbeint, som om de skulle vise retning mot de to kantspillerne som er en viktig del av Rosenborgs innarbeidede spillem\u00f8nster. I denne posisjonen vaiet Horneland litt med overkroppen, med hendene i hver sin lomme. F\u00f8ttene sto fast."}
{"title": "\u00abThe Mule\u00bb viser en mer s\u00e5rbar Clint Eastwood", "text": "Min f\u00f8rste anmeldelse i denne avis var av Clint Eastwoods Gran Torino da filmlegenden var 78 \u00e5r. Jeg omtalte filmen som en verdig seilas inn i solnedgangen og regnet egentlig ikke \u00e5 h\u00f8re s\u00e5 mye mer fra ham. Ti \u00e5r og \u00e5tte filmer senere, m\u00e5 jeg bare b\u00f8ye hodet i beundring over en 88-\u00e5ring som fortsatt leverer. Hans nye film er ikke blant hans beste. For de av oss som er svake for dette erkeamerikanske ikonet, inneholder filmen nok av selvrefererende kommentarer og givende s\u00e6regenheter, p\u00e5 godt og noen ganger vondt."}
{"title": "TIL-profil fikk n\u00e5del\u00f8s skade-beskjed: Ute i et halvt \u00e5r", "text": "Gundersen var i dag til vurdering ved Idrettes Helsesenter hos ortoped Mads Oksum, sammen med manuellterapeut i TIL, Einar Hauglid. Beskjeden fra eksperten var av den s\u00e6rs kjedelig sorten for stoppertalentet til TIL. \u2013 Han har v\u00e6rt til vurdering og konklusjonen er at han har en avreven muskel p\u00e5 nedre del av baksiden og m\u00e5 opereres, sier Einar Hauglid til iTroms\u00f8. Allerede 28. desember i fjor skrev iTroms\u00f8 at Gundersen skulle til vurdering og unders\u00f8kelse hos Idrettens Helsesenter og kunne miste halve sesongen. Det viste seg n\u00e5 \u00e5 stemme."}
{"title": "TIL-spilleren etter den brutale beskjeden: - Jeg burde kanskje ikke spilt", "text": "TIL lokale forsvarsspiller fikk onsdag bekreftet at han har en skade som holder ham ute i lang tid. En kneskade han p\u00e5dro seg mot Ranheim i nest siste serierunde i november var mer alvorlig enn antatt, og i siste serierunde m\u00e5tte han ut etter bare 15 minutter. \u2013 Det var kjedelig. Jeg var litt forberedt p\u00e5 dette. Det var godt \u00e5 f\u00e5 vite skadeomfanget, sier Gundersen til iTroms\u00f8."}
{"title": "TIL-treneren \u00f8nsker lengre kontrakt", "text": "Troms\u00f8-trener Simo Valakari sier han har noe ugjort i eliteserieklubben og \u00f8nsker \u00e5 forlenge kontrakten. 45-\u00e5ringens avtale med Troms\u00f8 g\u00e5r ut etter 2020-sesongen, men finnen h\u00e5per han f\u00e5r lov til \u00e5 fortsette i klubben ogs\u00e5 etter den tid, skriver Nordlys. Valakari ble nevnt som kandidat til trenerjobben i Rosenborg etter v\u00e5rsesongen i fjor, men spekulasjonene stoppet opp, i likhet med resultatene utover h\u00f8sten. Finnen sier at han ikke har v\u00e6rt i kontakt med Rosenborg. \u2013 Jeg har noe ugjort her i Troms\u00f8 og gleder meg til \u00e5 begynne den nye sesongen her, sier Valakari. \u2013 Det er opp til klubben. Om de vil komme med et nytt tilbud til meg, s\u00e5 vil jeg skrive under en ny avtale. Jeg elsker denne plassen. (\u00a9NTB)"}
{"title": "Tirsdag kveld holdt Trump sin f\u00f8rste tale til folket fra Det ovale kontor. N\u00e5 lukter demokratene blod.", "text": "President Donald Trump sa tirsdag kveld at USA har en humanit\u00e6r krise p\u00e5 grensen. I sin f\u00f8rste tale til nasjonen fra skrivebordet i Det hvite hus fors\u00f8kte presidenten \u00e5 forklare budsjettkrisen som har delvis stengt staten i 18 d\u00f8gn. \u2013 Den amerikanske staten er stengt av \u00e9n eneste grunn \u2013 fordi demokratene ikke vil betale for grensesikkerhet, sa Trump."}
{"title": "Tore Sandberg etter politiets pressekonferanse: \u2013 Erkjente at strategien de har fulgt, ikke har fungert spesielt godt", "text": "Politiets hovedhypotese ble fra dag \u00e9n at Anne-Elisabeth Hagen (68) hadde blitt bortf\u00f8rt mot sin egen vilje. \u2013 Dere ventet ti uker med \u00e5 g\u00e5 ut med informasjon om saken. Kan spor ha blitt kalde? spurte Aftenposten politiinspekt\u00f8r Tommy Br\u00f8ske under pressekonferansen onsdag. \u2013 Vi kan ikke utelukke det. Det er et av momentene som har v\u00e6rt vanskelig \u00e5 vurdere. Spor kan ha blitt kalde, forringet eller borte, svarte han. P\u00e5 grunn av fare for 68-\u00e5ringens liv, kontraspaning og krav om at politiet ikke skulle involveres, valgte politiet \u00e5 holde en sv\u00e6rt lav profil, ogs\u00e5 internt. Onsdag gikk de likevel ut med saken for \u00e5 f\u00e5 hjelp av publikum og for \u00e5 komme i dialog med kidnapperne, som hittil har latt h\u00f8re minimalt fra seg. \u2013 Vi har utfordringer. Dette er en sv\u00e6rt krevende sak, og vi har behov for informasjon, sa Br\u00f8ske. Olav Olsen"}
{"title": "Tottenhams nye hjemmebane blir ytterligere forsinket", "text": "Det opplyser London-klubben i en pressemelding onsdag. Spurs' nye storstue skulle opprinnelig v\u00e6rt \u00e5pnet til sesongstarten i august i fjor, men en rekke forsinkelser i byggearbeidet har medf\u00f8rt utsettelse p\u00e5 utsettelse. Tottenham opplyser at det fortsatt m\u00e5 utf\u00f8res tester og avmeldinger i forbindelse med byggeprosessen, og at det fortsatt er for tidlig \u00e5 fastsette en \u00e5pningsdato. Det som derimot er klart, er at hjemmekampene mot Watford (30. januar), Newcastle (2. februar), Leicester (10. februar) og Borussia Dortmund (13. februar), samt en eventuell hjemmekamp i FA-cupen p\u00e5f\u00f8lgende helg, alle m\u00e5 spilles p\u00e5 Wembley. Neste hjemmekamp etter det spilles mot erkerivalen Arsenal 2. mars. \u2013 Jeg vil gjerne be om unnskyldning til fansen og takke dere for t\u00e5lmodigheten. Vi skal n\u00e5 pr\u00f8ve \u00e5 f\u00e5 klarhet over en tidsplan for byggetester og gi ytterligere informasjon om disse i l\u00f8pet av to-tre uker, sier styreleder Daniel Levy. (@NTB)"}
{"title": "T\u00f8ye eller ikke t\u00f8ye? Ny studie viser at disse to \u00f8velsene har god effekt", "text": "P\u00e5 den \u00e5pne plassen \u2013 midt i hjertet av treningssenteret \u2013 er det flere som b\u00f8yer og t\u00f8yer, b\u00e5de med og uten hjelpemidler. \u2013 Jeg merker spesielt godt at teknikken p\u00e5 styrke\u00f8velsene blir bedre n\u00e5r jeg har st\u00f8rre bevegelighet. Derfor t\u00f8yer vi b\u00e5de f\u00f8r og etter \u00f8ktene."}
{"title": "Tragedien som ble vendepunktet i tennisstjernens karriere: Mentoren d\u00f8de i bilkr\u00e6sj p\u00e5 bryllupsreise", "text": "Tennisstjernen Roger Federer er i full gang med oppkj\u00f8ringen til Australian Open, der han \u00f8nsker \u00e5 forsvare tittelen. Under et intervju med CNN fra sveitserens treningsleir i Dubai avsl\u00f8rer Federer hvor mye han fortsatt s\u00f8rger over bortgangen til sin tidligere australske trener Peter Carter."}
{"title": "Tr\u00f8nder i retten for hatefulle ytringer og trusler mot Hadia Tajik", "text": "Mannen er tiltalt for brudd p\u00e5 straffelovens paragraf 185, for \u00e5 ha satt fram en diskriminerende eller hatefull ytring. Bakgrunnen for tiltalen er kommentarer 62-\u00e5ringen skrev p\u00e5 Facebook i september 2017. Der skrev han: \u00abM\u00e5tte du r\u00e5tne i helvete din drittkjerring\u00bb, rettet mot Hadia Tajik. Videre skrev han: \u00abHun er og blir muslimsk. Vil hun rette v\u00e5pen mot sine muslimske br\u00f8dre eller skyte p\u00e5 oss om vi kommer i konflikt med folket hennes\u00bb. Han mente ogs\u00e5 at Tajik burde ende i giljotinen."}
{"title": "Trondheim kommune stenger privat barnehage \u2013 barn funnet forsl\u00e5tt", "text": "Barn er funnet forsl\u00e5tt etter frav\u00e6r av tilsyn, og foreldrenes bekymringer har v\u00e6rt sterke og mange over tid, skriver adressa.no. Alle de 115 barna vil f\u00e5 et nytt tilbud fra 1. mars, og kommunen vil s\u00f8rge for at foreldrene ikke blir \u00f8konomisk skadelidende."}
{"title": "Trump stormet ut fra budsjettm\u00f8te med demokratene", "text": "\u2013 Beklageligvis reiste presidenten seg og gikk ut. Han spurte Pelosi om hun vil st\u00f8tte muren hans. Da hun sa nei, reiste han seg og gikk ut, sier Demokratenes leder i Senatet, Chuck Schumer, etter onsdagens feilsl\u00e5tte budsjettm\u00f8te mellom Trump, Schumer og Nancy Pelosi, Demokratenes leder i Representantenes hus. 800.000 amerikanere fikk l\u00f8nnskutt i julegave. Her er det du trenger \u00e5 vite om \u00abshutdown\u00bb-dramatikken i Washington, DC. If\u00f8lge Schumer slo ogs\u00e5 Trump i bordet f\u00f8r han forlot samtalene. \u2013 Han slo p\u00e5 et vis i bordet og gikk. Nok en gang var vi vitne til et raserianfall fordi han ikke fikk det som han ville, sier Schumer. \u2013 Det var sv\u00e6rt, sv\u00e6rt beklagelig, og etter min mening noe upassende for en president, sier Schumer. Pelosis ordvalg er \u00abs\u00e5 trist\u00bb. M\u00f8tet fant sted bare f\u00e5 dager f\u00f8r f\u00f8deralt ansatte skulle ha f\u00e5tt utbetalt l\u00f8nn, noe de ikke f\u00e5r som f\u00f8lge av nedstengningen i offentlig sektor."}
{"title": "Ung fotballdommer tiltalt for 300 overgrep - retten har satt av et halvt \u00e5r", "text": "Den n\u00e5 26 \u00e5r gamle mannen fra Romerike brukte pikenavnet \u00abSandra\u00bb da han chattet med sine ofre, og politiet d\u00f8pte derfor etterforskningen \u00abOP Sandra\u00bb for Operasjon Sandra. Det er satt av 168 rettsdager til saken, som etter planen ikke skal avsluttes f\u00f8r 30. september. Fotballdommeren ble p\u00e5grepet f\u00f8rste gang i juli 2016, men ble l\u00f8slatt etter et par uker i varetekt. Etter det skal han ha beg\u00e5tt flere overgrep, noe som f\u00f8rte til at han p\u00e5 nytt ble p\u00e5grepet i fjor h\u00f8st \u2013 og antall forn\u00e6rmede i saken steg. Saken skal etter planen starte i Nedre Romerike tingrett 22. januar. Tiltalte har erkjent alle overgrepene, men erkjenner ikke straffskyld for alle. Det er oppnevnte totalt \u00e5tte bistandsadvokater, som skal ivareta forn\u00e6rmedes interesser i saken. Til Dagbladet forteller en av dem, Anne Hazeland, at de sliter med \u00e5 f\u00e5 tak i sine klienter, og at mange foreldre ikke engang vet at deres s\u00f8nner var ofre. Hun er bistandsadvokat for 49 gutter og har v\u00e6rt i kontakt med halvparten. Hazeland opplever ogs\u00e5 at mange dem hun f\u00e5r kontakt med ikke \u00f8nsker noe med saken \u00e5 gj\u00f8re \u2013 blant annet fordi saken begynner \u00e5 bli gammel og guttene er blitt eldre. \u2013 De vil ikke ha advokat, de vil ikke i retten, de vil ikke vite noe om tiltalte. De vil bare v\u00e6re i fred, forteller hun til avisen. If\u00f8lge henne frykter ogs\u00e5 mange av guttene at de skal bli gjenkjent av andre forn\u00e6rmede i saken, da flere av dem er fra samme omr\u00e5de. Audun Braastad, / NTB scanpix Gunhild L\u00e6rum og Gard A. Lier er oppnevnt som tiltaltes forsvarere. Statsadvokat Per Egil Volledal og konstituert statsadvokat Kari Hangeland Buvik er aktorer i saken. \u2013 Vi h\u00e5per \u00e5 kunne spare litt tid underveis og h\u00e5per \u00e5 kunne avslutte f\u00f8r sommeren, sier Hangeland Buvik."}
{"title": "USAs politiske system er i krise | Hilmar Mjelde", "text": "Den politiske prosessen skal g\u00e5 sent i USA. Grunnloven sprer autoritet, de nasjonale og delstatlige institusjonene deler makt, og de desentraliserte partiene representerer uensartede og konkurrerende velgergrupper. Derfor forventer byr\u00e5kratiet, Kongressen, folket og omverdenen at president Trump peker ut landets politiske retning, koordinerer og iverksetter politikk. 3rd-party-bio Men for tredje gang siden 2018 har deler av det nasjonale statsapparatet stengt ned grunnet intens, politisk uenighet. Privat"}
{"title": "Uv\u00e6r p\u00e5 Svalbard: Mange evakueres, skole og barnehager stenges", "text": "29 boliger i Longyearbyen blir t\u00f8mt for folk p\u00e5 grunn av stormen og skredfaren som er varslet. I tillegg m\u00e5 80 studenter flytte ut av hyblene sine. \u2013 Evakueringen iverksettes torsdag morgen klokka 8, opplyser kommunikasjonsr\u00e5dgiver Terje Carlsen hos Sysselmannen p\u00e5 Svalbard til NTB. Beslutningen ble tatt p\u00e5 et m\u00f8te med konsulentfirmaet Skred AS og NVE onsdag ettermiddag, og innbyggerne ble varslet i l\u00f8pet av ettermiddagen. \u2013 De 29 boligene ligger i lia under fjellet Sukkertoppen, mens hybelhuset ligger i Nybyen. I tillegg evakueres gjestehus 102, sier Carlsen."}
{"title": "Venezuela \u2013 fra nasjonal tragedie til regional konflikt? | Benedicte Bull og Antulio Rosales", "text": "10. januar entrer Venezuela ukjent internasjonalt farvann. Da vil den nye presidentperioden til Nicol\u00e1s Maduro begynne. Hans mandat i denne perioden (2019 \u2013 2025) er basert p\u00e5 valget som ble avholdt 20. mai i fjor, et valg som b\u00e5de var grunnlovsstridig og fullt av uregelmessigheter og maktmisbruk. Derfor nektet USA, Canada, EU og de fleste latinamerikanske landene \u00e5 anerkjenne valget, i likhet med store deler av den nasjonale opposisjonen. Privat Det betyr at de heller ikke anerkjenner Maduros regjering som legitim etter 10. januar. Hva det vil inneb\u00e6re for mulighetene for en konstruktiv l\u00f8sning p\u00e5 krisen, avhenger av hva det internasjonale samfunnet gj\u00f8r. Det er n\u00e5 like polarisert som den nasjonale opposisjonen er splittet, med store konsekvenser ogs\u00e5 for Norges interesser i regionen. 3rd-party-bio"}
{"title": "Venezuelanerne stirrer i avgrunnen. Presidenten dytter | Frank Rossavik", "text": "Torsdag tas Nicol\u00e1s Maduro p\u00e5 nytt i ed som Venezuelas president. Seremonien symboliserer landets siste skritt i marsjen fra demokrati til diktatur. Den har som kjent p\u00e5g\u00e5tt parallelt med en \u00f8kende \u00f8konomisk og humanit\u00e6r katastrofe. Maduro har kunnet p\u00e5berope seg mandat fra en h\u00e5rfin valgseier i 2013. Venezuela var da for lengst blitt en autorit\u00e6r stat, men selve valget ble trolig ordentlig gjennomf\u00f8rt. Ingen med begreper om demokrati vil derimot bruke ordet om \u00f8velsen fra mai i fjor. Kun regimets n\u00e6rmeste venner, land som Nord-Korea, Iran og Russland, anerkjente \u00abvalget\u00bb og dets utfall."}
{"title": "Venstresiden snakket for lite om FNs migrasjonspakt | Rameen Sheikh", "text": "I desember ble FNs migrasjonsplattform vedtatt i Marokko. I forkant av m\u00f8tet ble ulike bilder og innlegg spredt p\u00e5 sosiale medier. Skjermdump/Facebook Der har det blant annet st\u00e5tt at medier ikke kan skrive om negative sider ved migrasjon if\u00f8lge avtalen, og det har skapt debatt om ytringsfrihet og medienes frie rolle. 3rd-party-bio"}
{"title": "Zlatan blir historiens best betalte MLS-spiller", "text": "Zlatan Ibrahimovic blir v\u00e6rende i LA Galaxy. If\u00f8lge LA Times har svensken signert en s\u00e5kalt \u00abdesignated-player\u00bb-kontrakt, som gir en grunnl\u00f8nn p\u00e5 7.2 millioner dollar, eller ca. 64 millioner norske kroner. Dermed passerer Ibrahimovic rekorden til Kak\u00e1 med nesten 300.000 kroner. Den braselianske midtbaneeleganten tjente 7.168 millioner dollar, eller 61,1 millioner norske kroner mellom 2014 og 2017, da han spilte for Orlando City."}
{"title": "\u2013 Aldri v\u00e6rt billigere \u00e5 fly fra Norge til New York og Sydney", "text": "2018 ga et nytt bunniv\u00e5 for billettprisen for turer til New York, Dubai, Los Angeles og Sydney, if\u00f8lge Norsk flyprisindeks, som utarbeides av reises\u00f8kemotoren Travelmarket. Selskapet gjennomf\u00f8rer m\u00e5nedlige prissjekker til utvalgte reisem\u00e5l fra de tre st\u00f8rste flyplassene i Norge. \u2013 Vi s\u00e5 at prisene gikk opp i 2017 etter innf\u00f8ringen av flypassasjeravgiften i 2016. Men deretter har de alts\u00e5 falt igjen i 2018, til et rekordlavt niv\u00e5, uttaler Travelmarket-direkt\u00f8r Ole Stouby i en pressemelding."}
{"title": "\u2022 Fortsatt ingen kontakt med antatte kidnappere \u2022 Over 100 tips \u2022 Frigir overv\u00e5kingsvideo \u2022 Bekrefter kidnappingsbrev", "text": "\u2013 Vi \u00f8nsker \u00e5 komme i kontakt med disse tre personene, sa politiinspekt\u00f8r Tommy Br\u00f8ske i \u00d8st politidistrikt torsdag. Da hadde politiet spilt av to overv\u00e5kingsvideoer som er tatt utenfor n\u00e6ringsbygget Futurum, stedet der Anne-Elisabeth Falkevik Hagens ektemann Tom Hagen har kontor. Politiet vil ikke utelukke at familiens bolig, arbeidsplassen til Tom Hagen eller familiemedlemmer er blitt holdt under oppsikt og v\u00e6rt kartlagt. If\u00f8lge NRK skal politiets krimteknikere ha gjennomg\u00e5tt bolighuset etter forsvinningen, p\u00e5 jakt etter mulig overv\u00e5kingsutstyr som kan ha v\u00e6rt utplassert av gjerningsmennene. Hans O. Torgersen Begge videoene som ble offentliggjort av politiet torsdag er fra 31. oktober, dagen politiet mener Hagen angivelig ble bortf\u00f8rt og de har siste sikre livstegn fra henne. Den f\u00f8rste videoen viser en person som g\u00e5r utenfor n\u00e6ringsbygget klokken 07.36. Den viser at personen g\u00e5r p\u00e5 utsiden av kontorbygget, fra venstre til h\u00f8yre. S\u00e5 snur vedkommende og g\u00e5r tilbake. 24 minutter senere kommer nok en person g\u00e5ende, for s\u00e5 \u00e5 bli passert av en syklist. Det er disse tre personene politiet \u00f8nsker \u00e5 komme i kontakt med. De har alle status som vitner."}
{"title": "10 tips for helgen 10. \u2013 13. januar", "text": "Anja Garbarek og Jo Str\u00f8mgren Kompani m\u00f8ttes p\u00e5 Operaen i september 2018 med et spennende nytt samarbeid. Forestillingene ble raskt utsolgt, men n\u00e5 f\u00e5r du en ny sjanse til \u00e5 oppleve The road is just a surface. P\u00e5 scenen m\u00f8ter vi Anja Garbarek selv, bratsjist Bergmund Waal Skaslien og danser Line T\u00f8rmoen. Aftenpostens anmelder mener hun innfridde forventningene da verket ble fremf\u00f8rt under festspillene i Bergen i fjor. Det samme mente v\u00e5r musikkanmelder da albumet fra forestillingen ble sluppet. Hvor: Operaen N\u00e5r: Torsdag kl. 19.30, l\u00f8rdag og s\u00f8ndag kl. 18.30"}
{"title": "19 skadet i brann i Frankrike", "text": "To av ofrene betegnes som alvorlig skadd etter brannen natt til torsdag. Deler av bygningen br\u00f8t sammen, og gjester p\u00e5 et hotell like ved ble evakuert, opplyser brannsjef Sylvain Gergaud. Brannmannskapene fikk kontroll over brannen tidlig torsdag morgen."}
{"title": "Aftenpodden: Elitedebatten, regjeringsforhandlinger og reiseregninger", "text": "Politisk redakt\u00f8r Trine Eilertsen, kulturredakt\u00f8r Sarah S\u00f8rheim og nyhetssjef Lars Glomnes ser p\u00e5 elitedebatten som har startet det nye \u00e5ret. Hvorfor er det s\u00e5 vanskelig \u00e5 erkjenne at man er en del av eliten? Og betyr det noe? H\u00f8r mer i podkasten som ukentlig tar for seg det mest interessante i norsk politikk og samfunnsdebatt."}
{"title": "Aftenposten mener: Neste jul m\u00e5 det bli andre boller", "text": "Mens ribbesvoren knaste mellom tennene i de tusen hjem, fikk pleietrengende, hjemmeboende eldre i And\u00f8y kommune servert fiskeboller fra dagen f\u00f8r. Det kom frem i nettavisen Vester\u00e5len Online denne uken. Det f\u00f8rste sp\u00f8rsm\u00e5let som melder seg, er hvorfor? 3rd-party-bio Vel er ribbe, surk\u00e5l og poteter festmat, men det er ogs\u00e5 et billig, velsmakende og n\u00e6ringsrikt m\u00e5ltid. Det finnes mange \u00e5penbare grunner til \u00e5 gi hjemmeboende, pleietrengende eldre et skikkelig julem\u00e5ltid p\u00e5 julaften \u2013 og ingen grunner til \u00e5 la v\u00e6re. Men s\u00e5 var det heller aldri meningen at fiskebollene skulle kj\u00f8res ut julaften, if\u00f8lge And\u00f8y kommune. Det bare ble s\u00e5nn. I dette tilfellet er felles skipbrudd mager tr\u00f8st i begrepets rette forstand, men And\u00f8y er dessverre ikke den eneste kommunen i landet som tar lett p\u00e5 sine eldres kosthold. En Norstat-unders\u00f8kelse fra 2015 viser at 80 prosent av kommunepolitikerne i Norge ikke er opptatt av god matomsorg for de eldre. D\u00e9t synes i statistikkene. \u00abOpptil 60 prosent av eldre i institusjon er underern\u00e6rt,\u00bb sa statsminister Erna Solberg i sin nytt\u00e5rstale for to \u00e5r siden. Noen m\u00e5neder senere publiserte Helsedirektoratet en rapport om oppf\u00f8lging av ern\u00e6ring hos beboere p\u00e5 sykehjem. Den slo fast at venstreh\u00e5ndsarbeid p\u00e5 dette omr\u00e5det ikke bare f\u00e5r etiske konsekvenser, men ogs\u00e5 \u00f8konomiske. Underern\u00e6ring og feilern\u00e6ring gir \u00f8kt fare for andre sykdommer, lengre rekonvalesenstid og \u00f8kte medisinske kostnader. I forbindelse med publiseringen av rapporten forklarte Helseminister H\u00f8ie til Dagbladet hvorfor det er lurt \u00e5 s\u00f8rge for at ogs\u00e5 eldre som fortsatt bor hjemme spiser godt: \u00abDersom en hjemmeboende eldre ikke f\u00e5r hjelp med sitt underern\u00e6ringsproblem, er det oppskriften p\u00e5 en med behov for sykehjemsplass innen kort tid \u2013 og alle vet hvor dyrt det er kontra \u00e5 kunne bo i eget hjem\u00bb. Med andre ord: Om kommunepolitikerne ikke synes det er s\u00e5 viktig at pleietrengende f\u00e5r god mat, burde de i det minste v\u00e6re opptatt av kommune\u00f8konomien. \u00abVi vet at god mat og gode og trivelige m\u00e5ltider bidrar til \u00f8kt matlyst og \u00f8kt matinntak. Og n\u00e5r problemet er sm\u00e5spisthet og manglende matlyst, vil b\u00e5de underern\u00e6ring og nedstemthet kunne bli resultatet,\u00bb sa landbruks- og matminister B\u00e5rd Hoksrud i sitt innlegg p\u00e5 inspirasjonsdagen om mat for eldre p\u00e5 Hamar i november. Mange pleietrengende gamle har bare to ting \u00e5 glede seg over i livet: samv\u00e6r og mat. Ikke alle f\u00e5r det f\u00f8rste, da b\u00f8r kommunepolitikerne i det minste la dem glede seg over det andre. Vester\u00e5lens fiskeboller er ikke det verste som finnes. Men neste jul m\u00e5 det bli andre boller."}
{"title": "Arven etter Kniksen lever evig", "text": "En stor fotballklubb best\u00e5r av mer enn dens fans, spillere, arena og resultater. I alle klubber av betydning har man en arv \u00e5 ivareta. En slags sjel."}
{"title": "Avisbud utl\u00f8ste v\u00e6pnet politiaksjon i nabolaget til bortf\u00f8rt kvinne", "text": "Onsdag gikk politiet for f\u00f8rste gang offentlig ut med opplysninger om at Anne-Elisabeth Falkevik Hagen (68) har v\u00e6rt savnet fra sitt hjem p\u00e5 Fjellhamar siden slutten av oktober. Politiet antar at hun er bortf\u00f8rt, og har opplyst at det er mottatt krav om l\u00f8sepenger i kryptovaluta. En nabo forteller at vedkommende br\u00e5tt ble vekket i natt av motorlyder fra biler som kom hurtig kj\u00f8rende innerst i Sloraveien. To uniformerte biler stoppet ved nabohuset til boligen til Hagen-ekteparet, der en rekke postkasser st\u00e5r samlet. \u2013 En polititjenestekvinne som \u00e5penbart hadde v\u00e5pen i hylster p\u00e5 hoften kom ut av den ene bilen. Hun plukket ut all post fra samtlige postkasser i stavet, la dette p\u00e5 en s\u00f8ppeldunk og gikk deretter gjennom alt en god stund, forteller naboen. Mye tydet p\u00e5 at politiet lette etter mulige beskjeder fra dem som kan st\u00e5 bak det politiet omtaler som en bortf\u00f8ring. Ann-Kristin Endal som er leder for stab for kommunikasjon i \u00d8st politidistrikt bekrefter hendelsen. \u2013 Dette var ikke dramatisk, men ble utl\u00f8st av et avisbud som leverte Aftenposten i postkassen til Hagen, sier hun."}
{"title": "Avtale om riving av regjeringskvartalet p\u00e5 plass", "text": "\u2013 Det betyr at avtalen kan utvides til \u00e5 omfatte riving av Y-blokka dersom begge parter \u00f8nsker det, sier kommunikasjonsleder P\u00e5l Veiby i Statsbygg til NTB. Rivning av Y-blokka ble besluttet i 2014 og er bekreftet i reguleringsplanen som kom i 2017. \u2013 Noen er imot riving av Y-blokka, men regjeringen bekreftet s\u00e5 sent som h\u00f8sten 2018 at tidligere beslutninger ligger fast, sier Veiby. B\u00e5de regjeringsbygg 4 (R4) og M\u00f8llergata 17 ble sterkt skadd i angrepet 22. juli 2011, og begge byggene er forutsatt fjernet i den vedtatte reguleringsplanen for det nye regjeringskvartalet. Etter \u00e5 ha gjennomf\u00f8rt en anbudsrunde har Statsbygg besluttet \u00e5 inng\u00e5 kontrakt med Veidekke. Arbeidet med \u00e5 rive R4 og tvillingbygget M\u00f8llergata 17 starter trolig i mars. Rivingen av Y-blokka vil starte etter at arbeidet med \u00e5 rive R4 er avsluttet."}
{"title": "Bortf\u00f8ringssaken: Politiet vil ha kontakt med tre personer fra overv\u00e5kingsopptak \u2013 bekrefter trusselbrev i boligen", "text": "Onsdag morgen omtalte Aftenposten at 68 \u00e5r gamle Anne-Elisabeth Falkevik Hagen, kona til en av Norges rikeste menn, Tom Hagen (68), hadde v\u00e6rt borte i ti uker. Politiet har etterforsket saken i full hemmelighet og tror det dreier seg om en bortf\u00f8ringssak."}
{"title": "Brev til en s\u00f8nn | Anonym far", "text": "Jeg vet du er homofil, selv om du ikke vet det selv. Jeg ser det p\u00e5 hvem du faller for, hvordan du oppf\u00f8rer deg, hva du liker, hvordan du tenker. Jeg vet du er homofil og at du kommer til \u00e5 slite enda mer med ten\u00e5rene enn jeg gjorde. Jeg vil gjerne st\u00f8tte deg. Men jeg vet ikke hvordan. 3rd-party-bio For jeg strever med \u00e5 sette meg inn i hvordan du tenker."}
{"title": "Brexit-nedtelling: F\u00f8lg dramaet om EU-utmeldingen her", "text": "15. januar skal det britiske parlamentet stemme over skilsmisseavtalen som statsminister Theresa May har forhandlet frem med EU. I dagene f\u00f8r er det debatt i Underhuset. Det er sv\u00e6rt usikkert om May vil f\u00e5 flertall for avtalen. Blir den vraket er det helt \u00e5pent hva som vil skje. 29. mars skal britene etter planen forlate EU."}
{"title": "De r\u00e5este TV-ene: Opprullbar TV og Micro-LED", "text": "P\u00e5 CES-messen som arrangeres i Las Vegas denne uken kappes produsentene om \u00e5 imponere publikum med de r\u00e5este TV-ene. Det er tett mellom 8K-skjermene p\u00e5 \u00e5rets messe. TV-er med fire ganger s\u00e5 h\u00f8y oppl\u00f8sning som dagens 4K-modeller. Her er det bare \u00e5 pusse brillene og gj\u00f8re plass til en st\u00f8rre skjerm i TV-stua. Men TV-kappl\u00f8pet handler om mer enn skjermst\u00f8rrelse og -oppl\u00f8sning. Det er nye formfaktorer og ny skjermteknologi som imponerer mest i mylderet av nyheter fra verdens st\u00f8rste elektronikkmesse. Ikke minst LGs opprullbare TV, eller \u00abrulle-TV\u00bb om du vil. Ja, du leste riktig. LGs s\u00e5kalte Signature OLED TV R ligger nemlig sammenrullet i en base med et innebygd 4.2-kanals Dolby Atmos-lydanlegg n\u00e5r den ikke brukes, for s\u00e5 \u00e5 rulles automatisk opp n\u00e5r TV-en skrus p\u00e5. Se video lenger ned i saken. Eller du kan velge \u00e5 kj\u00f8re den i det LG kaller \u00abLine View\u00bb hvor bare 20, 30 centimeter av skjermen er synlig. Her kan man for eksempel vise stillbilder. Som resten av LGs nye OLED-TV-er har ogs\u00e5 Signatur-modellen f\u00e5tt st\u00f8tte for Google Assistent og Amazon Alexa. LG Electronic"}
{"title": "De yngre svikter Facebook", "text": "\u2013 Jeg mener dette er en dramatisk utvikling. Det sier noe om at Facebook har mistet grepet, spesielt blant unge, og har p\u00e5 rekordtid blitt et gamlismedium, sier markedsdirekt\u00f8r Ingvar Sandvik i Kantar Media til Kampanje.com. En unders\u00f8kelse Kantar Media gjennomf\u00f8rte i desember viser at hele 43 prosent av befolkningen i alderen 15 til 29 \u00e5r bruker mindre tid p\u00e5 Facebook, mens bare 6 prosent i sier de bruker Facebook mer. 3rd-party-bio Samtidig viser unders\u00f8kelsen at 74 prosent av befolkningen bruker Facebook daglig, en nedgang fra 79 prosent ett \u00e5r tidligere. Spesielt menn bruker Facebook mindre enn f\u00f8r. 28 prosent svarer at de bruker Facebook mindre, mens 18 prosent sier de bruker mer tid p\u00e5 plattformen. Halvparten av ungdommene sier de publiserer f\u00e6rre statusoppdateringer enn for ett \u00e5r siden. En annen del av unders\u00f8kelsen dreier seg om bruk av internett. Her svarer hele 55 prosent at de bruker for mye tid p\u00e5 nettet. 16 prosent sier de bruker mer enn seks timer p\u00e5 internett daglig, og mobiltelefonen er hoved\u00e5rsaken."}
{"title": "Dette overbeviste den tidligere TIL-toppscoreren om \u00e5 bli ny Fl\u00f8ya-sjef", "text": "Tidligere i vinter ga David Lundblad beskjed om at han gir seg som Fl\u00f8ya-trener. I noen uker har ei arbeidsgruppe ledet av sportslig leder B\u00e5rd Bergvoll hatt som oppgave \u00e5 finne en ny trener. Og valget har n\u00e5 falt p\u00e5 Stein Berg-Johansen, noe klubben bekrefter. Den tidligere TIL-spissen (1991 \u2013 1998) har signert kontrakt ut 2019."}
{"title": "Disse er mest utsatt p\u00e5 boligmarkedet", "text": "Viten er Aftenpostens satsing p\u00e5 forskning og vitenskap, der forskere og fagfolk fra hele landet bidrar med artikler. Mer enn 170 000 personer kan regnes som vanskeligstilte p\u00e5 det norske boligmarkedet. Dette er personer med lav inntekt som i tillegg bor trangt og/eller har h\u00f8y gjeldsbelastning. Gode boforhold er et viktig velferdsgode med stor betydning for livskvaliteten v\u00e5r. Bolig regnes som \u00abden fjerde velferdspilaren\u00bb, sammen med helse, utdanning og arbeid. Likevel har det lenge v\u00e6rt store huller i kunnskapen om voksne og barn som er vanskeligstilte p\u00e5 boligmarkedet. Hvem er de, og hvordan g\u00e5r det med dem p\u00e5 skole og i jobb?"}
{"title": "\u00abDragetreneren 3\u00bb er lekker, men det holder n\u00e5", "text": "Pirater, dinosaurer og drager sl\u00e5r ikke feil i visse aldersgrupper og blant visse kj\u00f8nn. S\u00e5nn er det bare. Man kan like det eller la v\u00e6re. Derfor ligger det i kortene at DreamWorks kommer med tredje runde i Dragetreneren. Ikke \u00e5 gj\u00f8re det ville ha krevd en nesten umenneskelig tilbakeholdenhet og v\u00e6rt helt atypisk for et filmselskap. De skal tross alt tjene penger. De er naturligvis altfor proffe til \u00e5 gj\u00f8re venstreh\u00e5ndsarbeid \u2013 i hvert fall ikke et lett gjennomskuelig et."}
{"title": "Eksperten svarer: Dette er de skjulte smittekildene i hjemmet.", "text": "Fem sp\u00f8rsm\u00e5l om de st\u00f8rste smittekildene i hjemmet. Eksperten: Lena Furuberg"}
{"title": "Er Apple kanarifuglen i gruven? | Camilla AC Tepfers", "text": "Etter Apples resultatvarsel har ikke bare selskapets egen verdi rast, men b\u00e5de valuta- og finansmarkedene generelt er ber\u00f8rt. Er Apple kanarifuglen i gruven? St\u00e5r vestlige selskaper overfor et giftig \u00f8konomisk milj\u00f8, i konkurranse med et ambisi\u00f8st Kina? Apple har hatt fallende inntekter fra det kinesiske markedet en stund allerede. I 2014 utgjorde Kina 22 prosent av inntektene for selskapet, mens siste tall fra i fjor viste en andel p\u00e5 18 prosent. Apples h\u00f8ye priser er en viktig \u00e5rsak til fallet. Der det tidligere var stor forskjell p\u00e5 Iphone og deres kinesiske konkurrenter, er det n\u00e5 kommet flere kopier \u2013 n\u00e6rmest kloner \u2013 av Iphone i Kina. Til en lavere pris. 3rd-party-bio Privat"}
{"title": "Erik Dalland (26) fra Bergen var norgesmester i poker. Premien investerte han i selskapet som n\u00e5 er verdsatt til 300 millioner kroner.", "text": "(Bergens Tidende) Vinteren 2015 satt den da 23 \u00e5r gamle BI-studenten Erik Dalland i dyp konsentrasjon rundt et bl\u00e5tt filtbord i Dublin. Det var NM i poker, og grenen Pot Limit Omaha skulle avgj\u00f8res. Da seieren var sikret, reiste Dalland seg og jublet. P\u00e5 bordet bak ham sto en flaske champagne og en pokal, men i potten l\u00e5 ogs\u00e5 omtrent 300.000 kroner \u2013 og en mulighet for \u00e5 gj\u00f8re karriere som pokerspiller."}
{"title": "EUs generaladvokat mener Google b\u00f8r fjerne sensitive s\u00f8keresultater", "text": "EU-domstolen unders\u00f8ker en sak mellom IT-giganten Google og det franske datatilsynet ang\u00e5ende personvern og netts\u00f8k. Fire franske statsborgere har klaget inn saken etter at Google nektet \u00e5 fjerne linker til sensitiv informasjon er koblet til deres navn i s\u00f8kemotoren. Google-s\u00f8kene knyttet personene til blant annet den omstridte scientologi-kirken og seksuelle overgrep mot mindre\u00e5rige, if\u00f8lge domstolen. 3rd-party-bio Den franske domstolen henvendte seg til EU-domstolen for \u00e5 f\u00e5 hjelp til \u00e5 tolke EUs rettsakter p\u00e5 omr\u00e5det. Generaladvokat Maciej Szpunar i EU argumenterte for at Google og andre s\u00f8kemotorer b\u00f8r omfattes av de samme forbudene som gjelder for politiske meninger, religi\u00f8s tro og sexliv. Dette er krav som nettsteder som forvalter personopplysninger p\u00e5 nettet, er p\u00e5lagt \u00e5 f\u00f8lge. I 2014 slo EU-domstolen fast at personer i noen tilfeller kan be om og motta retten til \u00e5 f\u00e5 fjernet s\u00f8keresultater p\u00e5 internett som inneholder personlig informasjon. Det f\u00f8rte til at Google var n\u00f8dt til \u00e5 fjerne linker til utdaterte eller pinlige personlige opplysninger som dukket opp i s\u00f8keresultater."}
{"title": "Felix Tshisekedi ny president i Kongo", "text": "Tshisekedi fikk 38 prosent av stemmene, som vil si 7 millioner stemmer, i Kongos f\u00f8rste demokratiske valg. Motstanderen Emmanuel Ramazani Shadary fikk 4,3 millioner stemmer, mens en annen opposisjonskandidat, forretningsmannen Martin Fayulu, fikk 6,3 millioner stemmer (34 prosent), opplyser valgkommisjonens leder Corneille Nangaa. Flere meningsm\u00e5linger de siste dagene har vist at Fayulu ville trekke det lengste str\u00e5et. Velgerne kunne velge mellom 21 kandidater."}
{"title": "Filmskaperen Iram Haq synes Oslo er litt \u00abintrovert\u00bb: \u2013 Vi har nok en trygghet i det litt kjedelige", "text": "Oslo har forandret seg enormt. Da jeg var liten, hadde foreldrene mine matbutikk p\u00e5 Gr\u00fcnerl\u00f8kka. Det var et ganske annerledes sted den gangen. Jeg husker jeg var fascinert av alle de rare menneskene, som blitzerne som kom innom og slo av en prat med mamma. Jeg vokste opp i Groruddalen. Foreldrene mine var strenge, s\u00e5 jeg fikk ikke henge p\u00e5 Stovner-senteret med alle de \u00abkule\u00bb da jeg var ten\u00e5ring. I stedet ble naturen en stor del av oppveksten. Vi var s\u00e5 heldige som hadde skogen rett utenfor d\u00f8ren og brukte dalen og Steinbruvannet aktivt. Jeg er fortsatt veldig glad i \u00e5 g\u00e5 tur i marka."}
{"title": "F\u00f8lelsen av sinne er en gnist som motiverer meg. Ikke hysj den vekk. | Charlotte Borgen Blinden", "text": "\u00abHysj\u00bb, sier de mykt og alarmerende til deg. Sinnet blusser enda sterkere opp enn det gjorde for et \u00f8yeblikk siden. Jeg skriker, men husker med en gang hvor skammelig det er \u00e5 v\u00e6re sint. Vi hadde jo bare hatt en litt opphetet debatt, helt til de sa hysj. Fra det sekundet de sa hysj, ble engasjementet mitt litt for stort, og jeg hadde \u00e5penbart ikke kontroll da jeg hevet stemmen entusiastisk. 3rd-party-bio"}
{"title": "Fredrik Brustad tilbake i Molde", "text": "P\u00e5 deadline day i august hentet den skotske klubben Hamilton Academical Brustad p\u00e5 l\u00e5n fra Molde. Leieavtalen med Hamilton strakte seg opprinnelig ut mai 2019, men n\u00e5 melder klubben p\u00e5 sin egen hjemmeside at spissen returnerer til Molde etter kun dr\u00f8yt fire m\u00e5neder i Skottland. Klubben skriver at det er Molde som har valgt \u00e5 kalle ham tilbake fra utl\u00e5net. Klubben la ogs\u00e5 ut en egen melding p\u00e5 Twitter: \ud83d\udde3 Fredrik Brustad has returned to Norway after being recalled by @Molde_FK \u27a1 https://t.co/Xhj2c3tHyv pic.twitter.com/zLRSjnTVNk \u2014 Hamilton Accies FC (@acciesfc) January 10, 2019 Brustad scoret kun ett m\u00e5l p\u00e5 15 kamper for \u00abthe Accies\u00bb. 29-\u00e5ringens eneste m\u00e5l kom i 3 \u2013 0-seieren over St. Mirren i september. \u2013 Vi vil takke Freddie for hans bidrag og \u00f8nsker ham alt det beste i fremtiden, avslutter klubben innlegget. Hamilton ligger for \u00f8yeblikket p\u00e5 10. plass i skotsk Premier League."}
{"title": "Gr\u00f8van vil ha Hareide som statsr\u00e5d", "text": "Regjeringsforhandlingene p\u00e5 Hadeland n\u00e6rmer seg slutten, melder NRK. Da vil kabalen over hvilke som skal bli statsr\u00e5der komme. Gr\u00f8van er KrFs parlamentariske nestleder. Under partiets strid om det skulle velge samarbeid med h\u00f8yre- eller venstresiden, sto han for at partiet skulle fortsette i opposisjon. Han mener det ikke vil v\u00e6re noe i veien for Hareide \u00e5 bli statsr\u00e5d etter regjeringsforhandlingene, selv om han ikke fikk medhold for sitt syn i striden om hvilken retning partiet skulle ta. Gr\u00f8van mener Hareide la fram et alternativ om at partiet f\u00f8rst skulle s\u00f8ke samarbeid med venstresiden. \u2013 I det \u00f8yeblikket det skulle v\u00e6re en avklaring og vi eventuelt skal g\u00e5 inn i en regjering, s\u00e5 er det etter mitt syn en ny situasjon. Ogs\u00e5 hans alternativ, som tapte den 2. november, hadde en formulering om at en f\u00f8rst skulle g\u00e5 til venstresiden. S\u00e5 jeg oppfatter det som om at dersom dette skulle bli en realitet, s\u00e5 har han fullt ut en mulighet til \u00e5 si at han velger \u00e5 g\u00e5 inn og gj\u00f8re en jobb for KrF p\u00e5 det grunnlaget som ligger der, sier Gr\u00f8van til NRK. Hareide selv avviser at det er aktuelt for ham \u00e5 p\u00e5ta seg en statsr\u00e5dsjobb i en den nye regjeringen."}
{"title": "Haaland var aktuell for United: N\u00e5 sier han dette om Solskj\u00e6r", "text": "Molde-spissen Erling Haaland er offisielt klar for Red Bull Salzburg og flytter til \u00d8sterrike om to dager. Han er overbevist om at klubbskiftet blir en opptur. \u2013 Dette blir en helt ny etappe, en annen hverdag. Det er st\u00f8rre enn Molde, men fortsatt ikke veldig stort. Det er noen likheter. Jeg tror det blir litt som da jeg kom hit. Alt er nytt, men det g\u00e5r fint. Er jeg god nok, s\u00e5 er jeg god nok. Slik blir det i Salzburg, ogs\u00e5. Jeg gleder meg, rett og slett. Det skal bli kjekt, sier Haaland til Rbnett."}
{"title": "Hamr\u00e9n om den \u00abpinlige\u00bb opplevelsen: \u2013 Det var en katastrofe", "text": "Den tidligere RBK-sjefen p\u00e5tok seg en stor jobb da han i august tok over Island. Det kunne ikke startet stort verre for 61-\u00e5ringen. Hamr\u00e9n gikk ut og beklaget seg til det islandske folk etter 6-0-tap for Sveits i sin f\u00f8rste test. I et stort intervju med svenske Aftonbladet snakker han mer om hvordan han opplevde marerittstarten. \u2013 Det var en katastrofe. Vi hadde mange skader, og manglet seks stykker fra startoppstillingen. Men 0-6. Det var pinlig. Et resultat som det er ikke g\u00f8y, uavhengig om det er i din f\u00f8rste kamp eller senere, sier Hamr\u00e9n. Totalt er det blitt fire tap og to uavgjort for svensken i sin nye jobb. I nasjonsligaen endte det med nedrykk til nest \u00f8verste niv\u00e5. Island kom fra \u00e5 ha kvalifisert seg til to strake mesterskap. I EM 2016 var de en sensasjon og gikk til kvartfinale etter \u00e5 ha sl\u00e5tt ut England. Hamr\u00e9n peker p\u00e5 flere \u00e5rsaker til at han valgte \u00e5 takke ja til jobben. Blant annet at han vil jobbe p\u00e5 h\u00f8yt, internasjonalt niv\u00e5, men ogs\u00e5 utfordringen det er \u00e5 skape mer suksess med en liten nasjon som Island. Norges landslagssjef, Lars Lagerb\u00e4ck, som trente Island i 2016, mente Hamr\u00e9n hadde tatt p\u00e5 seg en \u00abh\u00e5pl\u00f8s oppgave\u00bb. Han sa at det var en ekstremt t\u00f8ff oppgave, s\u00e5 \u00e5 si umulig, \u00e5 skulle f\u00f8re Island til sitt tredje strake mesterskap. \u2013 \u00abLasse\u00bb er en klok mann. Om noen vet noe om Island, er det han. Men jeg visste om dette da jeg tok jobben. Jeg kan ikke tenke at dette ikke g\u00e5r. Hvorfor skulle jeg gj\u00f8re det? Klarer vi \u00e5 holde spillerne friske, er alt mulig, sier 61-\u00e5ringen."}
{"title": "Her er alt du trenger \u00e5 vite om h\u00e5ndball-VM", "text": "H\u00e5ndball-VM for menn arrangeres i 2019 i Danmark og Tyskland, og starter 10. januar. P\u00e5 to arenaer i Danmark og fire i Tyskland skal tilsammen 24 lag kjempe om de gjeveste medaljene."}
{"title": "Her er det nye kunstgresset p\u00e5 plass i Skarphallen \u2013 kretsen har \u00e9n klar oppfordring til fotballspillerne", "text": "Til stede torsdag ettermiddag var Roald Johansen fra Troms fotballkrets og vaktmester Nils Johan Eira. I ettermiddag \u00e5pnes hallen for trening. \u2013 Jeg tror dette blir en fin lekestue for gutter og jenter som skal trene her. N\u00e5 har vi en helt annen type gress, og vi ser at ballen f\u00e5r en helt annen stuss med det nye gresset, sier Johansen."}
{"title": "H\u00f8yesterett sa nei til \u00e5 behandle anke fra Mahad Mahamud", "text": "Bioingeni\u00f8ren Mahad Mahamud tapte i Borgarting lagmannsrett i november saken om utvisning fra landet og tilbakekalling av sitt norske statsborgerskap. Da Mahad Mahamud kom til Norge i 2000, oppga han \u00e5 v\u00e6re 14 \u00e5r og somalisk statsborger. Han ble innvilget midlertidig opphold og fikk i 2008 norsk statsborgerskap. Han utdannet seg til bioingeni\u00f8r og fikk jobb ved Ullev\u00e5l sykehus. I 2013 fikk Utlendingsnemnda (UNE) et tips om at han hadde f\u00f8rt norske myndigheter bak lyset. Politiet ble koblet inn og gransking ble iverksatt. Tre \u00e5r senere konkluderte UNE med at den da 29 \u00e5r gamle bioingeni\u00f8ren ikke kommer fra Somalia, og han mistet b\u00e5de sitt norske statsborgerskap og jobben. Han gikk til sak for \u00e5 f\u00e5 omgjort vedtaket, men Oslo tingrett konkluderte v\u00e5ren 2017 med at Mahamuds somaliske f\u00f8dselsattest var forfalsket, at han trolig var mellom 18 og 20 \u00e5r da han ankom Norge og at han og familien kommer fra Djibouti. \u00abEndringer, motsigelser og troverdighetsbrister i forklaringene tilsa at p\u00e5liteligheten av opplysningene var lav. Utvisningen er ikke uforholdsmessig, s\u00e6rlig i betraktning av at hele oppholdet her i landet var basert p\u00e5 feilaktig faktum\u00bb, het det blant annet i dommen."}
{"title": "HRW: Forr\u00e6derimistenkte fanger torturert i Venezuela", "text": "Det kommer fram i en rapport fra de to menneskerettighetsorganisasjonene. I rapporten har de studert tilfeller hvor minst 32 mennesker, flere av dem med h\u00f8ye verv i h\u00e6ren, har blitt p\u00e5grepet, anklaget for \u00e5 ha konspirert mot Venezuelas regjering. De 32 p\u00e5grepne skal ha blitt banket opp, kvalt, f\u00e5tt fots\u00e5lene kuttet opp med barberblader og f\u00e5tt elektrisk sjokk. De skal ogs\u00e5 ha blitt nektet mat, \u00e5 g\u00e5 p\u00e5 toalettet og i tillegg blitt utsatt for d\u00f8dstrusler. Anklagene inkluderer blant annet forr\u00e6deri og oppfordring til oppr\u00f8r, if\u00f8lge de p\u00e5grepnes advokater. Minst 12.800 mennesker er p\u00e5grepet siden 2014 i forbindelse med protester mot regjeringen, if\u00f8lge venezuelanske Foro Penal. Kun 7.500 av dem har blitt l\u00f8slatt p\u00e5 pr\u00f8ve. Rapporten kom rett f\u00f8r landets president Nicol\u00e1s Maduro torsdag tas i ed for sin andre seks\u00e5rsperiode. B\u00e5de landets nasjonalforsamling og en rekke land i regionen har protestert mot innsettelsen, som skjer etter et valg som ble boikottet av opposisjonen."}
{"title": "Huawei kan bli utestengt fra norsk 5G-utbygging", "text": "\u2013 Norge deler USA og Storbritannias bekymring og er bekymret for at private og statlige akt\u00f8rer i Norge er utsatt for spionasje, sier Wara til nyhetsbyr\u00e5et Reuters. Han sier Norge vurderer \u00e5 slutte seg til andre vestlige land og nekte kinesiske Huawei \u00e5 bygge infrastruktur for 5G-nettet, den neste generasjonen mobilnett. B\u00e5de Telenor og Telia bruker utstyr fra Huawei i 4G-nettet og tester ogs\u00e5 5G utstyr fra den kinesiske IT-giganten. Allerede f\u00f8r jul skrev E24 at Samferdselsdepartementet vurderer \u00e5 innf\u00f8re tiltak som \u00abbidrar til \u00e5 redusere s\u00e5rbarheten i norske ekomnett\u00bb. \u2013 Vi ser at ekomnettene er avhengig av et f\u00e5tall leverand\u00f8rer, og at en h\u00f8y andel av s\u00e6rlig basestasjonsutstyret leveres av utstyrsleverand\u00f8rer fra land Norge ikke har sikkerhetspolitisk samarbeid med, og dermed potensielt kan rammes av en og samme s\u00e5rbarhet, opplyste settestatsr\u00e5d Harald T. Nesvik (Frp) den gangen. Det er tre leverand\u00f8rer av slike ekomnett: Svenske Ericsson, finske Nokia og Huawei. Sistnevnte er den eneste som opererer utenfor Norges sikkerhetspolitiske sf\u00e6re."}
{"title": "Ingebrigtsen krever inntil ti millioner: Vil ha bonus for \u00abThe Double\u00bb de to neste \u00e5rene", "text": "Ingebrigtsen krever erstatning etter det han mener var en ugyldig oppsigelse da han fikk sparken som hovedtrener i Rosenborg 19. juli. Rosenborg p\u00e5 sin side mener at oppsigelsen av treneren er gyldig. I sluttinnleggene til den sivile rettssaken som er sendt til S\u00f8r-Tr\u00f8ndelag tingrett hevder K\u00e5re Ingebrigtsens advokat at RBK har utbetalt etterl\u00f8nnen mot hans vilje."}
{"title": "Italias innenriksminister vil ha \u00abeuropeisk v\u00e5r\u00bb", "text": "Salvini var onsdag i Polen for \u00e5 m\u00f8te Jaroslaw Kaczynski fra det h\u00f8yreorienterte og EU-skeptiske regjeringspartiet PiS. I forbindelse med m\u00f8tet uttalte Italias innenriksminister at populister fra Italia og Polen burde starte en \u00abeuropeisk v\u00e5r\u00bb, og mener det kan bidra til \u00e5 erstatte sentrumsorienterte politikere fra Tyskland og Frankrike ved neste valg i EU-parlamentet. Formuleringen spiller p\u00e5 folkeoppr\u00f8rene for fungerende demokrati i flere land i Nord-Afrika og Midt-\u00d8sten i 2010 og 2011, omtalt som Den arabiske v\u00e5ren. \u2013 Vi forbereder en ny likevekt og ny energi i Europa, og Polen og Italia vil absolutt lede denne nye europeiske v\u00e5ren, sa Salvini. Knut Olav \u00c5m\u00e5s: \u00abVi trenger f\u00e6rre monomane, overspente debatter om innvandring, integrering og islam\u00bb"}
{"title": "Julehandelen \u00f8kte med 3 prosent", "text": "Black Friday, som i fjor var 23. november, regnes n\u00e5 som starten av julehandelen. \u2013 2018 hadde tidenes beste Black Friday, noe som ga en skikkelig kickstart p\u00e5 julehandelen, sier Bror Stende, direkt\u00f8r for Virke faghandel. Handelen i desember endte derimot s\u00e5 vidt over fjor\u00e5rets. Totalt fikk julehandelen, med start i uke 47, en vekst p\u00e5 3 prosent i forhold til i 2017, Tall fra Kvarud Analyses julehandelsindeks, basert p\u00e5 tall fra 190 kj\u00f8pesentre landet rundt, viser at mange handlet mye like f\u00f8r jul. Samtidig med at omsetningen i kj\u00f8pesentrene har noe svakere vekst i desember enn antatt, melder Posten om \u00aball-time high\u00bb for pakker i Post i butikk. \u2013 Tallene fra Posten tyder p\u00e5 at stadig flere handler julegavene p\u00e5 nett, sier Stende."}
{"title": "Kampfiksingsskandale i tennis \u2013 Ruud er ikke overrasket", "text": "Torsdag opplyste Europol at en organisert kriminell gruppe, som blant annet drev med kampfiksing i tennis, er satt ut av spill. 83 personer er blitt arrestert av spansk nasjonalgarde. 28 av dem er profesjonelle tennisspillere. \u00c9n av spillerne spilte forrige utgave av US Open. Christian Ruud, tidligere toppspiller, trener og far til stjerneskuddet Casper Ruud, fikk presentert opplysningene av Aftenposten. Han ble ikke overrasket over avsl\u00f8ringene. \u2013 Nei, det kommer ikke som et sjokk. Det har v\u00e6rt mistanke om det tidligere i \u00e5r, men det er synd at det foreg\u00e5r, sier Ruud. Minst 97 kamper p\u00e5 futurestouren, det laveste niv\u00e5et, og p\u00e5 niv\u00e5et over, challengertouren, skal ha blitt fikset. Casper Ruud spiller for det meste turneringer p\u00e5 challengertouren, men er aldri blitt kontaktet for potensiell kampfiksing. \u2013 Casper har aldri v\u00e6rt borti dette, men vi har h\u00f8rt rykter i milj\u00f8et og har h\u00f8rt at andre spillere er blitt kontaktet. De g\u00e5r gjerne etter eldre spillere som ikke har fremtiden foran seg og som er et stykke ned p\u00e5 rankingen. Europol opplyser blant annet at en armensk gjeng har brukt en profesjonell tennisspiller til \u00e5 komme i kontakt med andre spillere. Deretter skal gjengmedlemmer ha sittet p\u00e5 tribunen for \u00e5 s\u00f8rge for at kampfiksingen gikk som planlagt. \u2013 Jeg har h\u00f8rt rykter om at spillere er blitt presset til \u00e5 gjennomf\u00f8re dette, sier Ruud. Eide, Lars / NTB scanpix I april 2018 ble det utgitt en knusende rapport om kampfiksing i tennis. Profftennis p\u00e5 lavere niv\u00e5 har et tsunamilignende problem med kampfiksing, sa rapporten fra en kommisjon som fikk i oppdrag \u00e5 granske korrupsjon i sporten. Det uavhengige panelet (IRP) konkluderte med at det er et \u00absv\u00e6rt betydelig\u00bb problem med korrupsjon p\u00e5 \u00ablavere og middels niv\u00e5\u00bb i sporten, og da spesielt i tennis for menn. I rapporten ble det hevdet at profftennis p\u00e5 lavere niv\u00e5 er \u00abfruktbar mark for integritetsbrudd\u00bb og at sporten \u00abdrukner i veddem\u00e5lsrelatert korrupsjon\u00bb."}
{"title": "Kan n\u00e6rme seg kroken p\u00e5 d\u00f8ren for Slottsfjell", "text": "Fjor\u00e5rets festival var den sekstende i rekken, og den kom bare i havn fordi artister og leverand\u00f8r aksepterte solide kutt i betalingen, skriver Dagbladet. N\u00e5 forhandles det om hele eksistensgrunnlaget for festivalen p\u00e5 fjellet midt i T\u00f8nsberg. Hverken nettsted eller Facebook-sider er oppdatert, ingen artister er kunngjort, og det er ikke lagt ut billetter til salgs. Ledelsen er i l\u00f8pende forhandlinger med kreditorene. 3rd-party-bio \u2013 Vi er fortsatt i aktiv dialog med flere parter om \u00e5 l\u00f8se utfordringene, skriver styreleder \u00d8ystein Ronander til Dagbladet. Han bekrefter at dersom de kommer i m\u00e5l, skal de pr\u00f8ve \u00e5 stable en festival p\u00e5 beina ogs\u00e5 i 2019. Blir det ikke enighet, er det kroken p\u00e5 d\u00f8ren for festivalen, som har slitt med r\u00f8de tall i regnskapet. Innf\u00f8ring av 18-\u00e5rsgrense gikk ut over inntektene, skrev festivalsjef Johannes Lund i et innlegg i T\u00f8nsbergs Blad i november. \u2013 \u00d8kt konkurranse, endringer i publikumsmassen, en artistprofil som ikke traff helt blink for det lokale publikumet, beinhard konkurranse om de beste artistene og en liten dipp i hele festivalmarkedet har spilt en rolle. If\u00f8lge lokalavisen falt inntektene med 20 millioner eller 40 prosent i fjor."}
{"title": "Konservative og eldre deler mest falske nyheter i USA", "text": "Studien er publisert i Science Advance. Den har fulgt 2.711 Facebook-brukere gjennom presidentvalgkampen i 2016. Etter valget sa 49 prosent av dem seg villige til \u00e5 dele sine profildata. Forskerne fra Princeton University og New York University har sammenlignet ulike artikler opp mot en rekke internettsider, som respondentene har delt p\u00e5 Facebook."}
{"title": "Kvinne funnet d\u00f8d i leilighet \u2013 drapssiktet varslet helsevesenet selv", "text": "Politiet ble varslet i 2-tiden natt til torsdag om at en kvinne var funnet d\u00f8d i en leilighet i Bergen sentrum. Varslingen om drapet kom til politiet via AMK, melder Bergens Tidende. \u2013 Politiet kom raskt til stedet og p\u00e5grep der en mann mistenkt for forholdet. P\u00e5gripelsen foregikk uten dramatikk, skriver Vest politidistrikt i en pressemelding torsdag morgen."}
{"title": "Mann d\u00f8de etter skiulykke i Kongsberg", "text": "Det bekrefter krimsjef Morten Ole Pedersen i Kongsberg-politiet til Laagendalsposten. Politiet har \u00e5pnet sak. \u2013 Vi har en etterforskningsplikt ut fra sikkerhet og forebygging. Vi skal ogs\u00e5 se litt n\u00e6rmere p\u00e5 stedet det skjedde, sier Pedersen. Politiet har dessuten avh\u00f8rt et vitne som kan ha sett ulykken. Tirsdag klokken 20.45 falt mannen ved bakken Turisten, den slakeste av bakkene i Kongsberg skisenter. Han ble fl\u00f8yet til Oslo universitetssykehus med hodeskader, men livet hans sto alts\u00e5 ikke til \u00e5 redde."}
{"title": "Melkekvoter, sex og herlige infamiteter", "text": "En innr\u00f8mmelse: Jeg liker de fleste av Houellebecqs b\u00f8ker sv\u00e6rt godt selv om det ikke alltid er lett \u00e5 sette fingeren p\u00e5 hvorfor, eller enkelt \u00e5 forsvare ham i samtale med dem som syns han er iskald, hatefull, kvinnefiendtlig, r\u00e5, krenkende, f\u00f8lelsesl\u00f8s og et flertall andre negative ting. Han er alt dette, men ogs\u00e5 mye mer."}
{"title": "Milit\u00e6rjunta utsetter valg igjen, f\u00e5r puggende skoleelever p\u00e5 nakken", "text": "Mens det tropiske uv\u00e6ret Pabuk f\u00f8r helgen hadde kurs for Thailands strender, utl\u00f8ste tvil om valgdatoen langt mer storm p\u00e5 sosiale medier i landet. Thailands milit\u00e6rjunta har styrt siden et kupp i 2014. Juntaleder Prayut Chan-o-cha har stadig lovet valg \u2013 og stadig utsatt det. N\u00e5 var valgdatoen satt til 24. februar, men det blir neppe da."}
{"title": "Molde og Haugesund b\u00f8telagt av fotballforbundet", "text": "Molde og Haugesund m\u00e5 betale 20.000 kroner hver i bot etter at klubbene gjorde en muntlig avtale om at Tobias Svendsen og Ibrahima Wadji ikke skulle spille for Haugesund mot Molde. \u00abFK Haugesund og Molde FK inngikk utl\u00e5nsavtaler p\u00e5 de to Molde-spillerne Ibrahima Wadji og Tobias H. Svendsen. Avtalen skal ha inneholdt en begrensning som sa at spillerne ikke kunne spille mot Molde FK for FK Haugesund. I henhold til overgangsreglementet kan det i forbindelse med overgang eller utl\u00e5n av spillere \u00abikke avtales vilk\u00e5r av \u00f8konomisk, sportslig eller annen karakter knyttet til bruk av spilleren i spesielle kamper eller bestemte tidsrom\u00bb, skriver NFF i en pressemelding. \u00abP\u00e5 grunnlag av foreliggende dokumentasjon og forklaringer finner doms- og sanksjonsutvalget det bevist at klubbene muntlig har avtalt at de to Molde-spillerne ikke skulle spille mot FK Haugesund som beskrevet i p\u00e5talenemndas anmeldelse. Det er ingen tvil om at avtalen ble inng\u00e5tt mellom klubbene. At klubbene senere ble enige om at avtalen ikke skulle gjelder, endrer ikke det forhold at det tidligere var inng\u00e5tt en urettmessig avtale. Utvalget legger derfor til grunn at det foreligger et brudd p\u00e5 NFFs overgangsreglement\u00bb, fastsl\u00e5r doms- og sanksjonsutvalget. Ekornesv\u00e5g, Svein Ove / NTB scanpix Utvalget har etter en samlet vurdering kommet til at p\u00e5talenemndas innstilling p\u00e5 en bot p\u00e5 20 000 kroner til begge klubber er passende. Utvalget skriver blant annet dette om sanksjonsutm\u00e5lingen: \u00abSlike avtaler er egnet til \u00e5 p\u00e5virke seriespillet og vil kunne ha uheldige konsekvenser for andre klubber i serien. Allmennpreventive og individualpreventive hensyn tilsier derfor at det reageres strengt mot slike overtredelser.\u00bb \u2013 Vi tar bota til etterretning, skriver Molde-direkt\u00f8r \u00d8ystein Neerland i en sms til Rbnett. Klubben kommer dermed ikke til \u00e5 anke dommen. Dagen f\u00f8r kampen p\u00e5 Aker stadion 11. november ble klubbene angivelig enige om at spillerne kunne benyttes. Wadji startet for Haugesund, mens Svendsen kom utp\u00e5 som innbytter. Molde vant 2 \u2013 0. Wadji ble nylig solgt fra Molde til Haugesund. Svendsen er fortsatt MFK-spiller, men skal v\u00e6re aktuell for Sandefjord."}
{"title": "Mor og to barn d\u00f8de i \u00abmenstruasjonshytte\u00bb i Nepal", "text": "35 \u00e5r gamle Amba Bohara og hennes to s\u00f8nner p\u00e5 henholdsvis ni og tolv \u00e5r ble funnet d\u00f8de i en hytte ved en landsby vest i landet. De tre hadde samlet seg rundt peisen for \u00e5 fors\u00f8ke \u00e5 holde seg varm i den kalde hytta uten vinduer. \u2013 De kan ha blitt kvelt av r\u00f8yken. Beina hennes og teppet var blitt brent av ilden, sier en talsmann for politiet. I deler av Nepal anses menstruerende kvinner som urene. M\u00f8dre og d\u00f8tre tvinges til \u00e5 bo i hytter vekk fra familiene \u00e9n gang i m\u00e5neden, til tross for at denne tradisjonen ble forbudt i 2005. If\u00f8lge kvinnerettighetsgrupper har minst 12 nepalske kvinner d\u00f8dd som f\u00f8lge av den forbudte praksisen de siste ti \u00e5rene."}
{"title": "N\u00e5 skal kommunen selge Deichman", "text": "I 2020 blir Deichmanske hovedbibliotek p\u00e5 Hammersborg st\u00e5ende tomt, n\u00e5r biblioteket flytter inn i nye lokaler i Bj\u00f8rvika. Det har ikke manglet p\u00e5 forslag til etterbruk av den gamle bygningen, men Oslo kommune har ikke lykkes med \u00e5 finne akt\u00f8rer som vil overta. Derfor legges det n\u00e5 ut for salg p\u00e5 det \u00e5pne markedet. \u2013 Vi har, i likhet med det gamle Munchmuseet, gjennomf\u00f8rt en prosess for etterbruk. Vi har sjekket ut mulige kommunale og statlige interessenter, men det har ikke v\u00e6rt den samme interessen for \u00e5 overta dette bygget. Derfor har vi besluttet \u00e5 igangsette en salgsprosess, sier Kjetil Lund (Ap), som er byr\u00e5d for n\u00e6ring og eierskap i Oslo."}
{"title": "Ni grunner til at herrelandslaget kan spille seg inn i nordmenns hjerter igjen", "text": "De f\u00f8lte seg som kj\u00e6ledegger for h\u00e5ndballinteresserte nordmenn. Alle visste plutselig hvem de var. 1,8 millioner nordmenn s\u00e5 den siste kampen mot Frankrike p\u00e5 TV, da det ble s\u00f8lv. Det hadde aldri skjedd tidligere. I etterkant merket Norges H\u00e5ndballforbund \u00f8kt interesse fra sponsorer og ikke minst \u00f8kt rekruttering p\u00e5 guttesiden. N\u00e5 venter Tunisia som f\u00f8rste motstander i danske Herning fredag, i et mesterskap som starter torsdag. Landslaget h\u00e5per \u00e5 f\u00e5 rollen som yndlinger igjen. Nederst i artikkelen kan du lese ni grunner til denne populariteten Vidar Ruud/ NTB scanpix"}
{"title": "Nordmann d\u00f8de etter \u00e5 ha blitt skutt i Beograd, melder ABC Nyheter", "text": "En 27 \u00e5r gammel norsk-serbisk mann som ble skutt i hodet i Beograd f\u00f8rste nytt\u00e5rsdag, d\u00f8de av skadene, opplyser Utenriksdepartementet. \u2013 Utenriksdepartementet er kjent med at en norsk borger har avg\u00e5tt ved d\u00f8den i Beograd, Serbia. Utenrikstjenesten yter bistand i samsvar med fast praksis for bistand i forbindelse med d\u00f8dsfall av norske borgere i utlandet, sier pressetalsperson Ingrid Kvammen Ekker i UD til ABC Nyheter. If\u00f8lge avisen meldte flere serbiske medier onsdag at mannen er d\u00f8d."}
{"title": "Norge har noen av verdens friskeste dyr. Hvorfor er det s\u00e5 viktig for klimaet? | Veterin\u00e6rinstituttet", "text": "Stadig flere dropper kj\u00f8ttet, ikke bare i januar, men hele \u00e5ret. Unge urbane kvinner leder an trenden. \u00abKj\u00f8tt har begynt \u00e5 stinke\u00bb, kunne vi lese i A-magasinet 3. januar. Hensyn til klima er en av hovedgrunnene til at noen kutter kj\u00f8tt fra menyen. Mye tyder likevel p\u00e5 at det fortsatt vil bli spist kj\u00f8tt i Norge i uoverskuelig fremtid. Skulle det oppst\u00e5 en kj\u00f8ttdebatt rundt bordet, b\u00f8r man ha med seg kunnskapen om at norsk kj\u00f8tt produseres mer klimavennlig enn kj\u00f8tt fra de fleste andre land i verden. 3rd-party-bio Omregnet i s\u00e5kalte CO2-enheter pr. kilo produsert storfekj\u00f8tt ligger verden i snitt p\u00e5 46, mens Norge ligger p\u00e5 rundt 17 (noen m\u00e5linger viser enda lavere). Klimagassutslippet til den norske kua er derfor en tredjedel sammenlignet med storfe p\u00e5 verdensbasis. Ogs\u00e5 for svin og sau ligger Norge klart lavere enn gjennomsnittet. En av hovedforklaringene p\u00e5 dette er enkel: I Norge, og i v\u00e5re naboland Sverige og Island, har vi noen av verdens friskeste dyr."}
{"title": "Olav Thon gir 20 millioner kroner til vev- og beinforskning", "text": "Olav Thon, styreformann i stiftelsen, og professor Ole Petter Ottersen, leder for stiftelsens fagr\u00e5d, kunngjorde \u00e5rets priser p\u00e5 Hotel Bristol i Oslo torsdag. Til sammen 33 millioner blir delt ut til forskning av stiftelsen i \u00e5r, hele 20 millioner av dem til st\u00f8tte for nordisk forskningssamarbeid innen medisin. \u2013 Et nordisk forskningssamarbeid er nyttig. Vi har forbausende gode forskere ved universitetene i Norge, men vi kommer ikke fra at b\u00e5de svenske og danske universiteter har forskere som vi gjerne vil samarbeide med, sier Thon til NTB. UiO-professor Lars Engebretsen og hans kolleger professor Helena Brisby ved Universitetet i G\u00f6teborg og stipendiat Jan E. Brinchmann ved UiO f\u00e5r 10 millioner til forskning p\u00e5 behandling mot leddslitasje og leddsykdom. Samtidig tildeles professor Moustapha Kassem ved Syddansk Universitet og UiO-professorene Ragnhild Solberg og Harald T. Johansen 10 millioner for forskning p\u00e5 beinregenerering. \u2013 Norge er av en eller annen grunn i verdenstoppen n\u00e5r det kommer til beinbrudd. Det er viktig med forskning som belyser problematikken, sier Ottesen. Dermed stakk de to forskningsprosjektene av med stiftelsens st\u00f8tte til nordisk forskningssamarbeid. Stiftelsen delte ogs\u00e5 ut en internasjonal forskningspris p\u00e5 5 millioner kroner til den danske Harvard-professoren Lene Vestergaard Hau, som har ledet et forskningsteam som har lyktes i \u00e5 bremse lys."}
{"title": "Olsbu R\u00f8iseland misset pallen med 3,1 sekunder", "text": "Marte Olsbu R\u00f8iseland var bare 3,1 sekunder unna et nytt pall\u00f8p. Italienske Lisa Vittozzi vant torsdagens verdenscupsprint i tyske Oberhof. Det var Vittozzis f\u00f8rste verdenscupseier. Franske Ana\u00efs Chevalier tok annenplassen, 5,3 sekunder bak. R\u00f8iseland endte p\u00e5 den sure fjerdeplassen, men hun hadde bare 3,1 sekunder opp til svenske Hanna \u00d6berg p\u00e5 tredjeplass. \u2013 Det er selvf\u00f8lgelig litt surt, men jeg er forn\u00f8yd med l\u00f8pet. Det er det f\u00f8rste rennet etter jul, s\u00e5 jeg er forn\u00f8yd med at kroppen svarer s\u00e5pass bra, sier hun til NTB. R\u00f8iseland har slitt med litt forkj\u00f8lelse og m\u00e5tte reise hjem fra NM i \u00c5l forrige helg. Hun har fortsatt ikke s\u00e6rlig stemme og valgte \u00e5 kommunisere med NTB via SMS. \u2013 Hun har et bra utgangspunkt foran jaktstarten. Hun presset nok litt for hardt p\u00e5 et siste skuddet, sa kvinnenes landslagssjef Patrick Oberegger. HAR DU LEST DENNE? Karsten Warholm gjorde store endringer i livsstilen. Her er grepene han tok"}
{"title": "Politiet vil gjennomf\u00f8re nye avh\u00f8r i bortf\u00f8ringssaken", "text": "Etter offentliggj\u00f8ringen onsdag av at 68-\u00e5ringen ble bortf\u00f8rt 31. oktober i fjor har politiet f\u00e5tt en rekke tips. N\u00e5 som politiet i \u00d8st politidistrikt har g\u00e5tt ut med informasjon i saken, kan de ogs\u00e5 avh\u00f8re mulige vitner det ikke tidligere har v\u00e6rt mulig \u00e5 snakke med. \u2013 Vi kan sp\u00f8rre om ting vi tidligere ikke kunne, nemlig informasjon om det aktuelle tidspunktet eller dagene forut fra det omr\u00e5det hvor den straffbare handlingen fant sted. Det er helt naturlig \u00e5 identifisere vitner og avh\u00f8re vitner. Det har v\u00e6rt vitner vi har latt m\u00e5tte vente til saken skulle bli offentlig kjent, sier politiinspekt\u00f8r Tommy Br\u00f8ske til NRK. P\u00e5 grunn av faren for kvinnens liv, har b\u00e5de politiet og pressen hittil lagt lokk p\u00e5 saken. Onsdag valgte de likevel \u00e5 bryte stillheten etter \u00e5 ha jobbet i det skjulte i flere uker. \u2013 Vi har utfordringer. Dette er en sv\u00e6rt krevende sak, og vi har behov for informasjon, sa Br\u00f8ske."}
{"title": "\u00abPsychobitch\u00bb er filmen om generasjonen som planlegger sex ned til den minste detalj", "text": "Marius stirrer ned i dosk\u00e5len. Det banker irritert p\u00e5 d\u00f8ren, men det ligger dritt igjen i sk\u00e5len. Hva skal han gj\u00f8re? Scenen er talende, for gud forby at noen skal se at han ikke er perfekt. Psychobitch g\u00e5r rett inn i kjernen av dagens ungdomskultur med sosiale medier og perfeksjonskrav. Regiss\u00f8r Martin Lund har unng\u00e5tt plump humor og laget et engasjerende drama. Sp\u00f8rsm\u00e5let er om den kunne v\u00e6rt hakket hvassere, men jeg tror den treffer m\u00e5lgruppen."}
{"title": "R\u00f8mt 18-\u00e5ring utl\u00f8ser debatt om systemet med mannlige verger for alle saudiske kvinner", "text": "Saudiarabiske Rahaf Mohammed al-Qunun befinner seg i Thailand hvor hun har f\u00e5tt status som flyktning etter \u00e5 ha r\u00f8mt fra familien, som hun hevder utsatte henne for psykisk og fysisk vold. Kvinnen sier hun vil bli drept av familien dersom hun reiser tilbake, og hennes mannlige verge har anmeldt henne for \u00e5 reise \u00abuten hans tillatelse\u00bb. 18-\u00e5ringens flukt har f\u00f8rt til en debatt p\u00e5 sosiale medier blant unge saudiarabiske kvinner \u2013 og menn \u2013 om den strenge vergem\u00e5lspolitikken, skriver nyhetsbyr\u00e5et AFP. Alle kvinner i Saudi-Arabia m\u00e5 ha en mannlig verge, som enten kan v\u00e6re en ektemann, far eller en slektning. Disse mennene m\u00e5 formelt gi sin tillatelse f\u00f8r en kvinne kan studere, gifte seg, kj\u00f8re bil eller f\u00e5 pass. AP / NTB scanpix"}
{"title": "Samboeren ble kastet ut. Kvinnen (66) ba om at han skulle f\u00e5 flytte tilbake.", "text": "(Bergens Tidende:) Det forteller styreleder i Stiftelsen Sj\u00f8farendes Aldershjem, Valborg Sweeney, til BT. Hun sier kvinnen var beboer i byg\u00e5rden og at den n\u00e5 drapssiktede mannen etter hvert flyttet inn med henne etter at de to ble kj\u00e6rester. Drapsalarmen gikk natt til torsdag, etter at politiet fant en kvinne d\u00f8d i leiligheten p\u00e5 Nordnes."}
{"title": "Sandst\u00f8 vil hente Start-spiss til Jerv", "text": "\u2013 Absolutt. Han burde kommet inn her og v\u00e6rt et godt f\u00f8rstevalg, sier Jerv-trener Arne Sandst\u00f8 til F\u00e6drelandsvennen. Kristj\u00e1n Fl\u00f3ki Finnbogason ble hentet til Start for halvannet \u00e5r siden, men har enn\u00e5 ikke sl\u00e5tt til slik Start-fansen hadde \u00f8nsket."}
{"title": "\u00abSelv ikke triumf i Europa er noen garanti for at Solskj\u00e6r f\u00e5r fortsette\u00bb", "text": "N\u00e5r finalen i Champions League spilles 1. juni i Madrid, er det g\u00e5tt 20 \u00e5r og seks dager siden Solskj\u00e6rs ikoniske finalescoring i samme turnering. Veien frem til Madrid er lang for Manchester United. Men selv om de skulle overg\u00e5 alt av forventninger og vinne Europas gjeveste klubbturnering, er det ingen garanti for at Solskj\u00e6r f\u00e5r fortsette som klubbens manager. Akkurat n\u00e5 foreg\u00e5r det et spill over nordmannens hode. Prestasjonene p\u00e5 banen utover vinteren og v\u00e5ren er bare \u00e9n av faktorene som vil avgj\u00f8re Manchester Uniteds trenervalg. FIKK DU MED DEG DENNE? Dette vil Solskj\u00e6r forbedre f\u00f8r gigantoppgj\u00f8rene"}
{"title": "Sikkerhetsbransjen merker \u00f8kt p\u00e5gang fra velst\u00e5ende nordmenn", "text": "Tirsdag ble det kjent at Anne-Elisabeth Falkevik Hagen (68), kona til en av Norges rikeste, har v\u00e6rt forsvunnet i ti uker. Politiet etterforsker saken som en kidnapping. Kidnappinger med l\u00f8sepengekrav er kjent blant annet fra Sverige. Eksperter og bransjefolk blir ikke overrasket hvis dette sprer seg til Norge. \u2013 Dette er en \u00f8kende trend, og dermed er det ogs\u00e5 en \u00f8kende ettersp\u00f8rsel. En situasjon med bortf\u00f8ringer og deretter trusler og krav om l\u00f8sepenger, har i flere \u00e5r v\u00e6rt til stede i Sverige. Vi har jobbet med disse problemstillingene lenge, og vi har gjort en jobb for \u00e5 begrense risikoen for et antall personer, forteller Per Ove Paulsen. Han er daglig leder i Mil Sec, som leverer skreddersydde l\u00f8sninger b\u00e5de for selskaper, offentlige instanser \u2013 og for privatpersoner. \u2013 Hvem \u00f8nsker ekstra sikkerhet i hjemmet sitt? \u2013 Det er veldig ofte profilerte personer, b\u00e5de n\u00e6ringslivstopper og myndighetspersoner, sier han."}
{"title": "Skal bl\u00e5se liv i Hall\u00e9ng\u00e5rden p\u00e5 Gr\u00fcnerl\u00f8kka", "text": "\u2013 Onsdag inngikk vi en avtale med eieren, som beskriver konkrete tiltak som skal gj\u00f8res p\u00e5 fasadene og i butikklokalet innen kort tid, slik at g\u00e5rden blir klar for utleie, sier Riksantikvar Hanna Geiran til V\u00e5rt Oslo. Den en gang \u00e6rverdige byg\u00e5rden i Thorvald Meyers gate 59 p\u00e5 Gr\u00fcnerl\u00f8kka har v\u00e6rt gjenstand for konflikt i en \u00e5rrekke. I 2008 ble Hall\u00e9ng\u00e5rden fredet av Riksantikvaren. G\u00e5rden, som ble bygget rundt 1880 av murmester Jens Johnsen, kjennetegnes av mange ornamenter og en innredning som nesten ikke er endret siden 1930. Butikklokalet har st\u00e5tt ubrukt siden fredningen av bygget 2004. Avtalen mellom eier og Riksantikvar kommer i stand bare dager etter at det ble startet et opprop for \u00e5 f\u00e5 kommunen til \u00e5 overta Hall\u00e9ng\u00e5rden. N\u00e5 f\u00e5r Hall\u00e9n-g\u00e5rden endelig nytt liv: Etter mange \u00e5r med konflikt har Riksantikvaren begynt \u00e5 sikre Hall\u00e9n-g\u00e5rden p\u00e5 Olaf Ryes plass."}
{"title": "Stor kontrast til sist vinter \u2013 lykkebakkene kan bli vendepunkt for OL-helten", "text": "24-\u00e5ringen innr\u00f8mmer at kontrasten til sist vinter er stor, da hun vant det meste: OL-gull, 13 verdenscupseire og verdenscupen sammenlagt. N\u00e5 skal hun pr\u00f8ve \u00e5 finne tilbake til seiersoppskriften. Det skjer i to lykkebakker i Japan denne og helgen deretter. Det var der hun vant fire renn sist vinter. Det kjentes godt i OL-sesongen og i et land som er veldig hoppinteressert. Og ikke minst har egne stjerner. Deres Sara Takanashi er popul\u00e6r og ettertraktet. Cornelius Poppe, NTB scanpix"}
{"title": "Stor skredfare og kraftig vind f\u00f8rte til evakuering p\u00e5 Svalbard", "text": "Innen klokka 8 torsdag morgen var 29 boliger t\u00f8mt. 80 studenter flyttet ut fra hyblene sine allerede onsdag kveld, opplyser kommunikasjonsr\u00e5dgiver Terje Carlsen hos Sysselmannen p\u00e5 Svalbard. Husene ligger i lia under fjellet Sukkertoppen, mens hybelhuset ligger i Nybyen. I tillegg ble b\u00e5de skole, SFO og barnehager stengt. Det samme ble idrettshallen, kulturhuset, biblioteket og ungdomsklubben. \u2013 Vi ber folk finne seg et trygt sted \u00e5 v\u00e6re og at de holder seg der til v\u00e6ret har passert, sier sysselmann Kjerstin Askholt til Svalbardposten. Her ser du hvordan vinden kommer til \u00e5 bevege seg p\u00e5 #Svalbard fra i ettermiddag. Det blir lokalt vindkast p\u00e5 over 40 m/s. Vinden minker natt til fredag. Se detaljert varsel her: https://t.co/wm6uFNlbTP pic.twitter.com/shO8qR4uQ2 \u2014 Meteorologene (@Meteorologene) January 10, 2019"}
{"title": "Superstjernene hyller Sagosen: \u2013 Han er verdens beste, punktum", "text": "NTB har intervjuet flere av VMs tungvekternavn om Sander Sagosen. Det ble mange store ord. \u2013 Dette var jo veldig stas. \u00c5 f\u00e5 komplimenter fra gode spillere, er noe man m\u00e5 gj\u00f8re seg fortjent til. De skal jo st\u00e5 inne for hva de sier. Det er spillere, trenere og sportsjournalister som har mest peiling, sier Sagosen. \u2013 Jeg tar det som komplimenter og bruker det som motivasjon. Sagosens framferd i internasjonal h\u00e5ndball er ingen overraskelse, men det er med en viss \u00e6refrykt flere av VMs store profiler snakker om tr\u00f8nderen."}
{"title": "Sykdom medf\u00f8rer endringer i Norges verdenscuptropp", "text": "Sondre Turvoll Fossli og H\u00e5vard Taugb\u00f8l er blitt forkj\u00f8let og g\u00e5r ikke helgens verdenscuprenn i Dresden. Gj\u00f8ran Tefre og Kasper Stadaas reiser i deres sted. Det opplyser Norges Skiforbund torsdag. Fossli og Taugb\u00f8l var to av seks mannlige norske langrennsl\u00f8pere som var uttatt til sprintrennene i Tyskland, der det er individuelt renn l\u00f8rdag og lagsprint s\u00f8ndag. Erstatterne hentes fra Team Veidekke (Tefre) og rekruttlandslaget (Stadaas)."}
{"title": "Syriske flyktninger kj\u00f8per feriepakker til hjemlandet", "text": "www.24syv.dk Sommeren 2018 ble det avdekket at syriske asyls\u00f8kere i Danmark og Sverige drar tilbake til hjemlandet p\u00e5 sommerferie. Et reiseselskap annonserte med turpakker fra Sverige og Danmark til Libanon med videre bussforbindelse til flere byer i det borgerkrigsherjede Syria. Etter at direkteruten fra Malm\u00f6 ble en suksess, \u00e5pnet selskapet Nakhal ogs\u00e5 for flyreiser fra Billund i Danmark. Et tilbud til alle syrere som har kommet til Europa, reklamerte selskapet. \u2013 Vi har i hvert fall hatt 100 syrere med fra Danmark, uttalte Tarek Aridi, som er regional salgsansvarlig i Nakhal til danske Radio24syv. Facebook"}
{"title": "Theresa May advarer mot \u00abno deal\u00bb. Hvor ille er det egentlig?", "text": "De anklager hverandre for \u00e5 v\u00e6re enten dagdr\u00f8mmere og dommedagsprofeter. Tirsdag skal Underhuset stemme over skilsmisse-avtalen som statsminister Theresa May har forhandlet frem med EU. I desember ble avstemningen avlyst i siste liten fordi statsministeren inns\u00e5 at den ville bli nedstemt. Mange tror det samme vil skje neste uke."}
{"title": "Thon om bortf\u00f8ringssak: Det er h\u00e5pl\u00f8st", "text": "\u2013 Det beste sikkerhetstiltaket jeg har gjort, m\u00e5 v\u00e6re at jeg har gitt bort det jeg har. N\u00e5 har jeg forsvunnet ut av listen over de rikeste i Norge, og jeg er en ganske alminnelig l\u00f8nnsmottaker, sier Thon til NTB. Ektefellen til milliard\u00e6r Tom Hagen ble sist sett 31. oktober i fjor. Det har blitt funnet trusselbrev i huset hennes, der det er framsatt trusler og krav om betaling av l\u00f8sepenger i kryptovaluta. \u2013 Det er h\u00e5pl\u00f8st, det er ikke mer \u00e5 si enn det, sier Thon. Olav Thon delte torsdag ut forskningsprisene i Olav Thon Stiftelsen, der han er styreformann. Selv sier han at han ikke er bekymret for egen sikkerhet, men N\u00e6ringslivets sikkerhetsr\u00e5d (NSR) sier at de har sett tegn til at kidnapping med krav om l\u00f8sepenger er et fenomen som ogs\u00e5 kunne ramme norske n\u00e6ringslivstopper. Politiet p\u00e5 Romerike har ogs\u00e5 varslet andre politidistrikter om risikoen for andre familier etter bortf\u00f8ringen av investoren Tom Hagens ektefelle."}
{"title": "Thorisdottir p\u00e5 vei tilbake etter sin tredje hodesmell", "text": "Onsdag gjennomf\u00f8rte Chelsea-spilleren Maria Thorisdottir en halv time trening etter den kraftige hjernerystelsen hun p\u00e5dro seg i oktober. Hun var spent p\u00e5 om hodet hang med, det gjorde det. Det var i en seriekamp mot Liverpool for snart tre m\u00e5neder siden at Klepp-kvinnen bare skulle heade ballen i m\u00e5l, men endte i stedet opp i et kraftig sammenst\u00f8t med hodet til en motspiller."}
{"title": "Tidligere skoledirekt\u00f8r S\u00f8gnen: \u2013 Jeg opplever saken som en ren konstruksjon fra byr\u00e5den", "text": "\u2013 Jeg kan ikke se at det er gitt styringssignaler fra byr\u00e5d Inga Marte Thorkildsens styringstid som ikke er fulgt opp. \u2013 Jeg er ikke p\u00e5 noe tidspunkt blitt varslet om at jeg ikke har skj\u00f8ttet jobben min som etatsleder p\u00e5 en god nok m\u00e5te. \u2013 Etter min vurdering har byr\u00e5den ingen faktisk dokumentasjon p\u00e5 jeg som etatsleder har sviktet oppdraget eller ikke levert p\u00e5 politiske f\u00f8ringer. Med denne kraftsalven avsluttet tidligere skoledirekt\u00f8r Astrid S\u00f8gnen sitt 17 minutters innlegg i bystyreh\u00f8ringen torsdag. F\u00f8r jul gikk hun av som direkt\u00f8r for Oslo-skolen, men det var ikke etter eget \u00f8nske. Stein Bj\u00f8rge"}
{"title": "Tiril Eckhoff svarer p\u00e5 kritikken: \u2013 For meg var dette det eneste riktige", "text": "\u00abPinlig\u00bb var blant ordene den tidligere skiskytterhelten og n\u00e5v\u00e6rende NRK-eksperten Skjelbred brukte om Eckhoffs prioriteringer. Landslagsl\u00f8peren var nemlig p\u00e5 plass p\u00e5 \u00c5l, der NM ble arrangert. Men istedenfor \u00e5 delta i mesterskapet, valgte Eckhoff \u00e5 kj\u00f8re egentrening i l\u00f8ypene. Eckhoff er ikke enig i kritikken fra Skjelbred. Hun har f\u00f8lgende svar: \u2013 Jeg skj\u00f8nner at folk flest synes det er rart, men for meg var dette det eneste riktige. Jeg er veldig forn\u00f8yd med at jeg gjorde det s\u00e5nn. De som er friske og raske f\u00e5r stille til start i NM, s\u00e5 f\u00e5r jeg heller stille til start her, sier Tiril Eckhoff til NRK."}
{"title": "To bilbranner p\u00e5 kort tid i Oslo", "text": "Brannvesenet fikk f\u00f8rst melding om en bilbrann i Spireaveien p\u00e5 L\u00f8ren litt f\u00f8r klokken 2. F\u00f8r den var slukket, kom det melding om en ny brann ikke langt unna. \u2013 25 minutter etter den f\u00f8rste brannen kom det melding om en bilbrann i Ulvenveien, som bare ligger noen hundre meter unna. Med to branner s\u00e5pass n\u00e6r hverandre i b\u00e5de tid og sted, valgte vi \u00e5 sette inn litt ressurser for se hva vi kan finne ut og om vi kan bekrefte eller utelukke en sammenheng, sier operasjonsleder Line Skott i Oslo politidistrikt til NTB. \u2013 Vi har flere patruljer i s\u00f8k, inkludert en hundepatrulje, men den har ikke gitt noen spesiell utsalg, forklarer Skott. Hun sier det forel\u00f8pig ikke er noe som tyder p\u00e5 at brannene er p\u00e5satt."}
{"title": "Tommelskaden er leget \u2013 Johannessen VM-klar for Norge", "text": "HERNING: G\u00f8ran S\u00f8gard Johannessen fra Stavanger har slitt med en tommelskade i seks uker f\u00f8r VM. Sp\u00f8rsm\u00e5let har v\u00e6rt om bakspilleren ville bli klar."}
{"title": "Trumps \u00abshutdown\u00bb har vidtrekkende konsekvenser", "text": "Nedstengningen tr\u00e5dte i kraft 22. desember da budsjettet ble blokkert av president Donald Trump. Han nekter \u00e5 vedta noe budsjett som ikke inneholder 5,7 milliarder dollar til bygging av den omstridte grensemuren mot Mexico. Dermed blir stadig flere offentlige tjenester rammet. I tillegg til at 800.000 amerikanere denne uken risikerer \u00e5 g\u00e5 uten l\u00f8nn, har nedstengningen konsekvenser for mange andre samfunnsfunksjoner. Carlos Barria / AP NTB scanpix Tirsdag holdt presidenten en direktesendt appell der han understreket viktigheten av \u00e5 f\u00e5 bygget grensemuren. I talen sa han at situasjonen ved grensen mot Mexico er en \u00abhumanit\u00e6r katastrofe og en nasjonal sikkerhetskrise\u00bb."}
{"title": "Tyrkisk gravejournalist d\u00f8mt til fengsel for \u00e5 ha skrevet om tidligere statsminister", "text": "Den tyrkiske journalisten Pelin \u00dcnker er d\u00f8mt til over ett \u00e5rs fengsel etter \u00e5 ha arbeidet med kritisk journalistikk i Paradise Papers-prosjektet. Journalisten avdekket detaljer som handlet om Tyrkias tidligere statsminister, Binali Yildirim, og s\u00f8nnene hans, melder The Guardian. I retten i Istanbul ble \u00dcnker d\u00f8mt skyldig for \u00e6rekrenkelse og forn\u00e6rming av Yildirim, som var statsminister i landet fra 2016 til 2018. Etter at han gikk av som statsminister er Yildirim n\u00e5 talsperson for landets nasjonalforsamling. Paradise Papers: Det du trenger \u00e5 vite p\u00e5 noen f\u00e5 minutter"}
{"title": "\u00abUt og stj\u00e6le hester\u00bb skal delta i hovedkonkurransen i Berlin", "text": "Filmen er regissert av Hans Petter Moland og kommer p\u00e5 kino 8. mars i \u00e5r. Den er basert p\u00e5 den internasjonalt bestselgende boken med samme navn av Per Petterson. \u2013 \u00c5 delta i hovedkonkurransen i Berlin er blant de h\u00f8yeste utmerkelser en film kan f\u00e5, sier avdelingsdirekt\u00f8r Stine Helgeland ved Norsk filminstitutt i en pressemelding. 3rd-party-bio Hun er alts\u00e5 str\u00e5lende forn\u00f8yd. Det samme er naturlig nok regiss\u00f8ren. \u2013 For en film fra en liten nasjon som Norge \u2013 p\u00e5 norsk \u2013 gir deltakelse i hovedkonkurransen i Berlin en enorm mulighet internasjonalt. Jeg gleder meg til \u00e5 dele filmen med publikum i Berlin og i Norge, sier Moland. Kun \u00e5tte norske spillefilmer har tidligere konkurrert om Gullbj\u00f8rnen p\u00e5 den internasjonale filmfestivalen i Berlin siden 1951."}
{"title": "V\u00e5lerenga jakter RBK-spiss \u2013 to andre klubber ogs\u00e5 p\u00e5 banen", "text": "V\u00e5lerenga. Troms\u00f8. Og Lillestr\u00f8m. Det er de tre klubbene som Adresseavisen vet at konkret sikler etter Matth\u00edas Vilhj\u00e1lmsson for \u00f8yeblikket."}
{"title": "Vega n\u00e6rmer seg Brann-rival", "text": "Deyver Vega er sv\u00e6rt n\u00e6r en overgang fra Brann til V\u00e5lerenga, if\u00f8lge spillerens agent Jos\u00e9 Luis Rodriguez."}
{"title": "Vitne: Rival nektet \u00e5 ta \u00abEl Chapo\u00bb i h\u00e5nden. Da fikk den mektige narkobaronen rivalen drept.", "text": "I begynnelsen av november startet rettssaken mot den meksicanske narkobaronen \u00abEl Chapo\u00bb (sm\u00e5en). Den tidligere lederen av det mektige Sinaloa-kartellet risikerer livstid i fengsel hvis han d\u00f8mmes, blant annet for \u00e5 ha smuglet over 155 tonn kokain til USA. I snart to m\u00e5neder er Joaquin Guzman blitt fraktet frem og tilbake til rettssalen i New York. Der har blant annet agenter fra FBI, tidligere narkotikasmuglere og medlemmer av det fryktede Sinaloa-kartellet vitnet. Fra vitneboksen er \u00abEl Chapo\u00bb blitt beskrevet som en mann som lett har tydd til korrupsjon, vold og drap. Eduardo Munoz, Reuters"}
{"title": "WADA i gang med \u00e5 kopiere data fra Moskva-laboratoriet", "text": "Ekspertene fra Verdens antidopingbyr\u00e5 (WADA) er i gang med \u00e5 kopiere data fra antidopinglaboratoriet i Moskva, hevder russiske myndigheter torsdag. \u2013 Arbeidet er i gang med \u00e5 f\u00e5 utstyret p\u00e5 plass og kopiere databasen. Det foreg\u00e5r med fullt samarbeid, ettersom alle tekniske og organisatoriske detaljer er avtalt p\u00e5 forh\u00e5nd, sa Russlands idrettsminister Pavel Kolobkov i et TV-intervju. I en epost til nyhetsbyr\u00e5et AP bekrefter ikke WADA direkte at kopieringen av data er i gang, men skriver at \u00abv\u00e5re folk har f\u00e5tt tilgang til laboratoriet og har ikke rapportert noen problemer s\u00e5 langt\u00bb. Da WADA i september opphevet utelukkelsen av Russlands antidopingbyr\u00e5, var en av betingelsene at tilgang til Moskva-laboratoriets database skulle gis innen \u00e5rsskiftet. WADA m\u00e5tte t\u00e5le hard kritikk for \u00e5 slippe russerne inn i varmen f\u00f8r denne betingelsen var oppfylt. Rett f\u00f8r nytt\u00e5r m\u00e5tte en WADA-delegasjon reise tomhendt hjem fra Moskva, etter at russiske myndigheter hevdet at utstyret de hadde med seg ikke var godkjent etter russisk lov. Det f\u00f8rte til ny kritikk og utstrakt skepsis til russernes vilje til \u00e5 dele informasjonen. N\u00e5 ser innhentingen av data omsider ut til \u00e5 skulle fullf\u00f8res. WADA skal hente ut informasjon fra databasen over flere \u00e5r fram til 2015, da laboratoriet ble stengt etter avsl\u00f8ringene av at det hadde bidratt til omfattende organisert dopingjuks. Det ventes at informasjonen fra Moskva-laboratoriets database kan gi grunnlag for dopingsaker mot en rekke russiske idrettsfolk."}
{"title": "21-\u00e5ring siktet for dobbeltdrap og bortf\u00f8ring i Wisconsin", "text": "13 \u00e5r gamle Jayme Closs ble torsdag funnet av en forbipasserende kvinne i byen Gordon. 21-\u00e5ringen ble p\u00e5grepet kun 11 minutter senere, if\u00f8lge politiet. Jenta hadde da v\u00e6rt savnet siden 15. oktober i fjor, etter at politiet oppdaget at noen hadde brutt seg inn i familiens hjem og skutt og drept foreldrene, James og Denise Closs. Politiets hovedteori var at 13-\u00e5ringen hadde blitt bortf\u00f8rt. Jenta ble funnet om lag en times kj\u00f8retur fra sitt hjem i Barron. Politiet mener 21-\u00e5ringen drepte foreldrene hennes fordi han ville bortf\u00f8re henne. P\u00e5 en pressekonferanse sa sheriff Chris Fitzgerald i Barron at 21-\u00e5ringen \u00abplanla handlingen og tok flere grep for \u00e5 skjule sin identitet\u00bb. Han er ikke tidligere kjent for politiet. Jayme Closs er utskrevet fra sykehus, og gjennomf\u00f8rer avh\u00f8r med politiet, if\u00f8lge Fitzgerald. Hun skal deretter gjenforenes med sine slektninger, opplyser han."}
{"title": "Angriper forlater Molde - klar for eliteserieklubb", "text": "Rbnett omtalte forhandlingene fredag formiddag. Den nyopprykkede eliteserieklubben bekreftet overgangen fredag kveld. Da ble angriperen presentert p\u00e5 Isachsen stadion. Den tidligere Molde-spilleren Christian Gauseth (34) er overbevist om at Brustad blir en suksess p\u00e5 Isachsen stadion."}
{"title": "\u00c5pne rusomr\u00e5der \u2013 hva vi vet, og hva som b\u00f8r gj\u00f8res | Helge Waal og Thomas Clausen", "text": "Oslo har hatt st\u00f8rre samlinger av brukere av illegale rusmidler ulike steder i sentrum: \u00e5pne russcener. Ensidige fors\u00f8k med hjelpetiltak eller fokus p\u00e5 kontrolltiltak har ikke f\u00f8rt frem."}
{"title": "Chelsea-stjerne forlater klubben - gjenforenes med Thierry Henry", "text": "F\u00e0bregas signerte fredag en kontrakt p\u00e5 tre og et halvt \u00e5r med Monaco, etter \u00e5 ha best\u00e5tt legesjekken. Han forlater Chelsea etter fire og et halvt \u00e5r. Medier har skrevet at Monaco betaler nesten 100 millioner kroner for F\u00e0bregas, men en kilde sier til nyhetsbyr\u00e5et AFP at Premier League-klubben bare vil motta prestasjonsrelatert kompensasjon. 31-\u00e5ringen gjenforenes p\u00e5 middelhavskysten med Thierry Henry, som han i begynnelsen av karrieren spilte sammen med i Arsenal. Henry har v\u00e6rt trener for Monaco siden oktober og sliter med \u00e5 f\u00e5 laget til \u00e5 prestere. Den suksessvante klubben er i \u00f8yeblikket p\u00e5 nedrykksplass. B\u00e5de Henry og Fabregas forlot Arsenal til fordel for Barcelona, men sistnevnte vendte tilbake til Premier League som Chelsea-spiller sommeren 2014. Han ble takket av som Chelsea-spiller i FA-cupkampen sist helg. SPILLER DU FANTASY? Disse spillerne m\u00e5 du ha p\u00e5 laget ditt denne runden Monaco har allerede sikret betydelige forsterkninger siden overgangsvinduet \u00e5pnet. Naldo ble hentet fra tyske Schalke, mens den franske U21-landslagsspilleren Fode Ballo-Tour\u00e9 er kj\u00f8pt fra Lille for 11 millioner euro. William Vainqueur, med fortid i Marseille og Roma, var ogs\u00e5 p\u00e5 vei fra tyrkiske Antalyaspor, men han besto ikke legesjekken fredag, og den overgangen gikk derfor i vasken. Fabregas kan debutere mot Marseille s\u00f8ndag. (\u00a9NTB)"}
{"title": "Fannemel utsl\u00e5tt i kvalifiseringen", "text": "Ryoyu Kobayashi fortsetter der han slapp i hoppuka og vant kvalifiseringen i Val di Fiemme. Kobayashi, som vant alle fire renn i hoppuka, hoppet 134,5 meter og vant kvalifiseringen foran Stefan Kraft og Dawid Kubacki. Robert Johansson p\u00e5 fjerdeplass var beste nordmann. Han hoppet 130 meter og var 8,2 poeng bak japaneren. Johann Andr\u00e9 Forfang ble nummer 11 (123,5 meter), Halvor Egner Granerud 18 (120), Andreas Stjernen 28 (118), Marius Lindvik 34 (115) og Robin Pedersen 46 (108,5). De er alle klare for l\u00f8rdagens renn i Predazzo. Det er ikke Fannemel, som med 106 meter ble nummer 53. Han var 2,9 poeng bak superveteranen Noriaki Kasai (46), som tok den 50. og siste plassen i rennet. Det er individuelle verdenscuprenn i Val di Fiemme b\u00e5de l\u00f8rdag og s\u00f8ndag. Daniel-Andr\u00e9 Tande er ikke med til Italia. Han er hjemme for \u00e5 trene. (\u00a9NTB)"}
{"title": "Faren skal ha utsatt henne for minst 160 overgrep. Hun er s\u00e5 skadet at hun har v\u00e6rt innel\u00e5st p\u00e5 sykehus i nesten fire \u00e5r.", "text": "Denne saken er gjennomlest og godkjent av 18-\u00e5ringen selv, hennes verge, og hennes bistandsadvokat. Samtlige fagpersoner er fritatt for taushetsplikten. (Bergens Tidende): Jenta pr\u00f8ver forsiktig \u00e5 spise. Maten kommer s\u00e5 vidt inn i munnen f\u00f8r hun spytter den ut. Hun reiser seg br\u00e5tt, kaster seg mot veggen med hodet f\u00f8rst. Fire ansatte m\u00e5 til for \u00e5 overmanne henne. Jenta spennes fast i belteseng."}
{"title": "Gikk i nazimarsj i juli \u2013 ble lokallagsleder i FpU i oktober", "text": "Mannen tilb\u00f8d seg \u00e5 ta over ledervervet i lokallaget i Fremskrittspartiets Ungdom da lokallaget risikerte \u00e5 bli lagt ned. Kun noen m\u00e5neder f\u00f8r mannen ble valgt inn som leder p\u00e5 \u00e5rsm\u00f8tet i midten av oktober, gikk han i nazimarsj sammen med Den nordiske motstandsbevegelsen for \u00e5 bevare \u00abden nordiske rasen\u00bb, melder NRK. Den nordiske motstandsbevegelsen, som selv kaller seg nasjonalsosialister, er kjent for sine ekstreme holdninger. De \u00f8nsker \u00e5 stoppe det de kaller masseinnvandring til Norden og kaste ut dem som ikke er av \u00abden nordiske rasen\u00bb. P\u00e5 NRKs bilder fra en demonstrasjon 1. mai 2018 i den svenske byen Ludvika er den da 19 \u00e5r gamle nordmannen faneb\u00e6rer. If\u00f8lge kanalen var mannen sv\u00e6rt aktiv i bevegelsen, s\u00e6rlig p\u00e5 v\u00e5ren og sommeren i 2018. S\u00e5 sent som i juli deltok han i offentlige marsjer som Den nordiske motstandsbevegelsen holdt. \u2013 Jeg var ung og naiv og har valgt \u00e5 ikke v\u00e6re med mer. Jeg tar det p\u00e5 min kappe over ting jeg helst skulle v\u00e6rt foruten, men man f\u00e5r ikke gjort noe med fortiden, sier han og legger til at det vil bli nytt \u00e5rsm\u00f8te i lokallaget 31. januar, og at han sitter som leder fram til da. Ledelsen i Viken FpU ble f\u00f8rst kjent med saken denne uken. Viken-formann Thomas Klingen tror det dreier seg om en ung mann som tidligere har tatt dumme valg."}
{"title": "Godsselskap suspenderer en ansatt etter Storeb\u00e6lt-ulykken", "text": "DB Cargo mener den ansatte har slettet avgj\u00f8rende opplysninger p\u00e5 en liste over vogner og gods. Det er uklart hvorfor DB Cargo mener at overtredelsen er s\u00e5 alvorlig at den ansatte suspenderes. Ulykken p\u00e5 Storeb\u00e6lt skjedde 2. januar. Den danske havarikommisjonen mener en tom lastebiltilhenger bl\u00e5ste av et godstog og traff det m\u00f8tende passasjertoget p\u00e5 Storeb\u00e6ltsbroen. Samtlige \u00e5tte som omkom, oppholdt seg i den f\u00f8rste vognen. I tillegg til de \u00e5tte som omkom, ble 16 personer skadet."}
{"title": "Han var Norges beste: \u00abKraftig revansj etter forrige mesterskap\u00bb", "text": "Se v\u00e5r vurdering og sett din egen karakter p\u00e5 spillerne nederst i saken. TUNISIA - NORGE 24-34 (13-18) Boxen, Herning. Ca. 8000 tilskuere Toppscorer Norge: Magnus J\u00f8ndal 9. Toppscorer Tunisia: Jihed Jaballah 5. Dommere: Boris Milosevic og Matija Gubica, Kroatia. Utvisninger: Tunisia 5 x 2 min., Norge 5 x 2 min."}
{"title": "Hardanger Bestikk flytter produksjonen utenlands", "text": "De ansatte ble informert om avgj\u00f8relsen fredag. Produksjonen utgj\u00f8r 11 av de 38 \u00e5rsverkene i bedriften. \u2013 Beskjeden var veldig tung \u00e5 gi, sier daglig leder Rune Leikvoll til NRK. Han opplyser at det ikke er bestemt hvor produksjonen skal flyttes til. Hardanger Bestikk hadde et underskudd p\u00e5 4,4 millioner kroner i 2017. F\u00f8r det hadde selskapet g\u00e5tt i pluss hvert \u00e5r siden 2011, viser tall fra Br\u00f8nn\u00f8ysundregistrene. If\u00f8lge Leikvoll kommer tallene for 2018 til \u00e5 vise et solid underskudd. If\u00f8lge Ullensvangs ordf\u00f8rer Solfrid Borge vil flyttingen av produksjonen f\u00e5 konsekvenser for lokalsamfunnet. \u2013 Hardanger Bestikk har v\u00e6rt en hj\u00f8rnesteinsbedrift i Ullensvang i 60 \u00e5r. Det har v\u00e6rt kj\u00e6rkomne lokale arbeidsplasser, og det er trist at de n\u00e5 har kommet til denne avgj\u00f8relsen, sier hun."}
{"title": "Klimam\u00f8te i jacuzzien - eller hvordan st\u00e5 opp for egen reiseregning", "text": "Flott at dette endelig blir tatt tak i. Vi yummimummies begynner nemlig \u00e5 bli TEMMELIG LEI av \u00e5 stadig m\u00e5tte dokumentere p\u00e5 Facebook etter \u00e5 ha m\u00f8tt denne fyren."}
{"title": "Leeds vant etter spionasjekrangel", "text": "Kemar Roofe og Jack Harrison scoret i hver sin omgang foran 34.668 tilskuere p\u00e5 Elland Road da hjemmelaget strammet grepet om f\u00f8rsteplassen i mesterskapsserien. Det er fem poeng ned til Norwich, som har spilt en kamp mindre. Derby fikk ikke styrket sitt grep om kvalifiseringsplass, men beholder 6.-plassen gjennom helgens serierunde. Kampen fikk en pikant opptakt da Derby koblet inn politiet og klaget til ligaen da en Leeds-spion ble avsl\u00f8rt ved klubbens treningsanlegg torsdag. Leeds-manager Marcelo Bielsa beklaget hendelsen f\u00f8r avspark fredag. SPILLER DU FANTASY? Her er spillerne du m\u00e5 ha p\u00e5 laget ditt \u2013 Jeg er ansvarlig. Det spiller ingen rolle om det er lovlig eller ei, rett eller galt. For meg er det nok at Frank Lampard og Derby f\u00f8ler at det ikke var i orden, sa han til Sky Sports. Argentineren sa at han sendte en observat\u00f8r for \u00e5 se Derby trene ogs\u00e5 f\u00f8r lagenes oppgj\u00f8r tidligere i sesongen. \u2013 Jeg har gjort det i mange \u00e5r. Vi har gjort det \u00e5pent og har snakket om det i mediene. For noen er det galt, for andre ikke, sa han og gjorde det klart at han blant annet fikk rapporter fra motstanderens trening da han var Argentinas landslagssjef. Derby-manager Frank Lampard avbr\u00f8t treningen da spionen ble oppdaget. \u2013 Jeg synes ikke det er bra sports\u00e5nd, og jeg godtar ikke at han forklarer det med at han kommer fra en annen kultur. Om jeg er s\u00e5 heldig at jeg f\u00e5r reise til et annet land og jobbe, vil jeg finne ut hva etiketten er i det landet og overholde det, sa Lampard til Sky Sports. (\u00a9NTB)"}
{"title": "Magdalena fikk dr\u00f8mmerollen", "text": "Med stor iver og energi, og en aldri s\u00e5 liten dose nerv\u00f8sitet, virrer et dusin forvokste mus rundt i korridorene i Den Norske Opera og Ballett. Gjennom gangen i samlet tropp, ned trappen og inn i bekkm\u00f8rket. Kun noen bl\u00e5 lysstr\u00e5ler slipper gjennom inn dit, til musene og til musekongen deres."}
{"title": "Makedonia bytter navn etter langvarig strid", "text": "81 av de 120 folkevalgte stemte for det nye navnet, if\u00f8lge nasjonalforsamlingens leder Talat Xhaferi. Konflikten med nabolandet Hellas ser dermed ut til \u00e5 g\u00e5 mot slutten. Hellas' statsminister Alexis Tsipras gratulerte fredag kveld sin makedonske kollega Zoran Zaev med navnebyttet, som m\u00e5 formelt godkjennes av den greske nasjonalforsamlingen. \u2013 Statsministeren gratulerer Zoran Zaev med den vellykkede avslutningen p\u00e5 prosessen, heter det i en uttalelse fra Tsipras' kontor. De to landene har v\u00e6rt i konflikt om navnet helt siden Makedonia ble uavhengig fra Jugoslavia i 1991. Hellas har nemlig gjort krav p\u00e5 navnet Makedonia og dets historiske arv for den nordgreske regionen med samme navn. Hellas har lovet \u00e5 ende sin motstand mot Makedonias inntog i NATO og EU dersom landet skiftet navn."}
{"title": "Mann fikk saftig bot for \u00e5 ha sendt katt i posten i Taiwan", "text": "Den skotske foldekatten ble sendt som ekspresspost i en forseglet pappkasse til et lokalt dyrereservat i Banciao-distriktet i Tawian tidligere denne uken, skriver BBC. Myndighetene har gitt katteeieren en bot p\u00e5 60.000 taiwanske dollar, som tilsvarer rundt 16.000 norske kroner, for brudd p\u00e5 landets dyrebeskyttelseslover. I tillegg har han f\u00e5tt en bot p\u00e5 30.000 taiwanske dollar for \u00e5 ikke ha vaksinert katten for rabies. Til sammen er 33-\u00e5ringen b\u00f8telagt for rundt 25.000 kroner. Mannen skal ha forklart til myndighetene at han ikke lenger hadde tid til \u00e5 ta seg av katten og har den siste m\u00e5neden fors\u00f8kt \u00e5 gi den bort. Han la til at katten ogs\u00e5 hadde mobilitetsproblemer som f\u00f8lge av en beinskade, og sa at kattens helse ikke hadde blitt bedre, til tross for mange behandlinger, \u00abinkludert akupunktur og urtemidler\u00bb. Myndighetene i Taiwan oppfordrer folk til \u00e5 ta kontakt med landets dyrebeskyttelsesorganisasjoner dersom de ikke lenger er i stand til \u00e5 ta vare p\u00e5 dyrene sine. \u2013 Et dyr kan kveles i en eske som ikke er ventilert, den har ikke tilgang p\u00e5 vann og kan bli stresset, sier Chen Yuan-chuan, direkt\u00f8r for dyrebeskyttelsen i Taipei."}
{"title": "Melding om mann med \u00f8ks og blodige personer i Oslo sentrum", "text": "Oslo politidistrikt opplyser at de har kontroll p\u00e5 to personer i Brugata. De to bl\u00f8r fra hodet, og ambulanse er p\u00e5 vei. Politiet varslet om hendelsen klokken 20.03. If\u00f8lge en melding fra politiets operasjonssentral p\u00e5 Twitter ser det ut til at det er det er de to personene som har v\u00e6rt i slagsm\u00e5l, uten at det er klart hva som er foranledningen til dette. De f\u00e5r n\u00e5 behandling av ambulansepersonell. Ved 20.30-tiden melder politiet at ingen av de to ser ut til \u00e5 v\u00e6re alvorlig skadet. Saken oppdateres."}
{"title": "Motkandidat hevder han vant presidentvalget i Kongo", "text": "Martin Fayulu vil l\u00f8rdag be grunnlovsdomstolen i landet om \u00e5 unders\u00f8ke valgresultatene, sier hans talsperson Michel Koyakpa. If\u00f8lge ham krever Fayulu at valgkommisjonen CENI offentliggj\u00f8r detaljerte resultater fra stemmegivningen. Fayulu talte fredag til et hundretall av sine st\u00f8ttespillere i Kinshasa. Politiet var ogs\u00e5 til stede med store styrker. \u2013 Vi skal utfordre dem som har v\u00e6rt dumme nok til \u00e5 offentliggj\u00f8re feilaktige resultater, sa han. Fayulu anklager ogs\u00e5 den avtroppende presidenten Joseph Kabila for \u00e5 ha laget en avtale med Tshisekedi p\u00e5 bakrommet. Felix Tshisekedi ny president i Kongo"}
{"title": "Ni ting du b\u00f8r rydde og kaste n\u00e5", "text": "Vurderer du \u00e5 rydde plass til en ekstra roteskuff, b\u00f8r du lese hele denne saken. Det samme om stolen du legger kl\u00e6r p\u00e5 snart knekker, eller du har mer enn ett sett malet\u00f8y \u00abi tilfelle\u00bb. Vi har samlet sammen ni punkter over ting som tar mye plass i de fleste hjem."}
{"title": "Norges toppscorer herjet, men irriterte seg over \u00e9n ting etter kampen", "text": "TUNISIA-NORGE 24 \u2013 34 HERNING: Den solide venstrekanten skinte som en stjerne skal. J\u00f8ndal spilte nesten hele kampen, og viste hvorfor han er s\u00e5 ettertraktet. M\u00e5l fra vingen, p\u00e5 kontringer og p\u00e5 syvmeter. J\u00f8ndal hadde ni scoringer p\u00e5 ti skuddfors\u00f8k. \u2013 Det irriterer meg at jeg ikke satte ti av ti, sier mannen som fikk en dytt i ryggen da han avfyrte skuddet som ble bom. Han burde f\u00e5tt straffe. J\u00f8ndal er to ulike typer p\u00e5 og utenfor banen. Utenfor er han b\u00e5de beskjeden og stille, mener lagkameratene. Skj\u00f8nt Eivind Tangen har noe han kan fortelle om den dyktige vingspilleren: \u2013 Han er egentlig ikke beskjeden, bare stille. Han kommer med stygge kommentarer av og til, som kan v\u00e6re morsomme. Vi snakker og han kommer med et lite stikk fra sidelinjen. Tangen liker J\u00f8ndal veldig godt, og synes det er fint at han kan svare for seg. SJEKK NORGE-B\u00d8RSEN: Han var Norges beste: \u00abKraftig revansj etter forrige mesterskap\u00bb \u00c5serud, Lise / NTB scanpix"}
{"title": "NRK: Takarbeidere kalt inn til avh\u00f8r i forsvinningssak", "text": "Arbeiderne sluttf\u00f8rte arbeidet 25. oktober, alts\u00e5 f\u00e5 dager f\u00f8r Anne-Elisabeth Hagen (68) forsvant, skriver NRK, som melder at ansatte ble kalt inn til avh\u00f8r allerede den f\u00f8rste uken i november. Hagen forsvant 31. oktober. I den samme perioden som arbeidet p\u00e5gikk, mistenker politiet at Anne-Elisabeth Hagen, ekteparets bolig og arbeidsstedet til Tom Hagen kan ha blitt holdt under oppsyn. Derfor er politiet interessert i om arbeiderne kan ha sett noe. \u2013 Vi vet at det har v\u00e6rt utf\u00f8rt arbeid p\u00e5 adressen. Vi er kjent med det, sier etterforskningsleder Tommy Br\u00f8ske i \u00d8st politidistrikt til NRK."}
{"title": "Perfekt start for Norge: Vant med ti m\u00e5l i VM-\u00e5pningen", "text": "TUNISIA-NORGE 24 \u2013 34 HERNING: Anf\u00f8rt av kaptein og h\u00e6rf\u00f8rer Bjarte Myrhol og kant-giganten Magnus J\u00f8ndal, fosset Norge inn til seier i \u00e5pningskampen. Da fikk ogs\u00e5 kometen Alexander Blonz VM-debuten for Norge. Landslagstrener Christian Berge og hans menn var forberedt p\u00e5 en t\u00f8ff \u00e5pningskamp mot Tunisia. Men etter \u00e5 ha spilt av seg \u00e5pningsnerver og funnet ut av Tunisias robuste og r\u00f8ffe forsvarsspill, kunne Norge til slutt sette to poeng og en solid 34 \u2013 24-seier p\u00e5 konto i VMs \u00e5pningskamp. Dermed fikk den tapende VM-finalisten fra 2017 den starten de skulle ha. Intet annet enn seier her var godt nok om s\u00f8lvvinneren fra Frankrike-VM for to \u00e5r siden skal ha en sjanse p\u00e5 VM-gull. \u2013 Jeg ble godt forn\u00f8yd etter hvert. Det var moro. Vi fryktet motstanderen litt. De spiller god h\u00e5ndball, er hurtige og fysiske, oppsummerte Berge overfor TV 3 etter kampen. Landslagssjefen konstaterer at det var en bra \u00e5pning, men fastsl\u00e5r: \u2013 Vi har mer \u00e5 g\u00e5 p\u00e5. Torbj\u00f8rn Bergerud ble k\u00e5ret til kampens beste spiller. Han beskriver \u00e5pningen som \u00abveldig deilig\u00bb. \u2013 Vi slet litt med \u00e5 riste dem av oss, men da vi f\u00f8rst gjorde det, dro vi godt fra. \u00c5 vinne med ti m\u00e5l er sterkt, sier m\u00e5lvakten. LEST DENNE? S\u00e5 mye tjener h\u00e5ndballherrene ved VM-suksess JON OLAV NESVOLD / BILDBYR\u00c5N NORWAY"}
{"title": "Putin er inne i sin siste presidentperiode. N\u00e5 kan han ha funnet en ny m\u00e5te \u00e5 beholde makten.", "text": "Denne uken avviste en rasende president i Hviterussland at det er aktuelt \u00e5 bli underlagt Russland. \u2013 Mange snakker om at v\u00e5re to land skal sl\u00e5s sammen, men jeg synes dette temaet er idiotisk og helt uaktuelt, sa Aleksandr Lukasjenko, if\u00f8lge nyhetsbyr\u00e5et Interfax."}
{"title": "S\u00e5 mye tjener h\u00e5ndballherrene ved VM-suksess", "text": "Etter VM-s\u00f8lvet i 2017 er h\u00e6rf\u00f8rer Christian Berges menn p\u00e5 jakt etter gjevere medaljer dette mesterskapet. Og dersom herrene kommer til semifinale, kan de ogs\u00e5 vente seg penger inn p\u00e5 konto. De f\u00e5r utbetalt en bonus fra h\u00e5ndballforbundet dersom de havner p\u00e5 de fem \u00f8verste plassene. Skal du f\u00f8lge med i h\u00e5ndball-VM? Her kan du lese alt du trenger \u00e5 vite"}
{"title": "Sannheten om Oslo-prosessen er brutal | Harald Stanghelle", "text": "Det er ikke det spor merkelig at teaterstykket om Oslo-prosessen er blitt en prisbel\u00f8nt publikumssuksess i New York og London. V\u00e5r tid vil jo s\u00e5 gjerne se tegn p\u00e5 at ogs\u00e5 idealisme har sin plass p\u00e5 en verdenspolitisk scene der kynismen dominerer. Vi vil begeistres over at noen t\u00f8r \u00e5 dr\u00f8mme. Og t\u00f8r \u00e5 leve ut dr\u00f8mmen. Rolf \u00d8hman"}
{"title": "Sarpsborg-spiss forlater klubben - \u00f8nsker Brann-spiller som erstatter", "text": "Sarpsborg 08s danske spiss Patrick Mortensen returnerer til Danmark og AGF. Det melder klubben p\u00e5 sine hjemmesider. Sarpsborg f\u00e5r naturlig en overgangssum for spissen, men n\u00e5 er klubben ute etter en erstatter for Mortensen, som har v\u00e6rt en viktig brikke for klubbens suksess ute i Europa denne sesongen. Som Bergens Tidende meldte tidligere fredag, \u00f8nsker Sarpsborg seg Brann-spiss Steffen Lie Sk\u00e5levik. \u00d8stfold-klubben har tidligere kommet med flere bud p\u00e5 Branns m\u00e5lmaskin, men bergenserene skal n\u00e5 ha mottatt enda et bud. Etter det BT har grunn til \u00e5 tro, ligger budet p\u00e5 tett opp mot tre millioner kroner. Det skal n\u00e5 p\u00e5g\u00e5 forhandlinger mellom klubbene. Sarpsborgs sportssjef, Thomas Berntsen, sier dette til BT om Lie Sk\u00e5levik: \u2013 Jeg har egentlig ikke s\u00e5 lyst til \u00e5 kommentere dette. Vi er ikke s\u00e5 veldig opptatt av \u00e5 snakke om spillerlogistikk. Men vi er ute etter \u00e5 forsterke laget v\u00e5rt, vi. (100%Sport/\u00a9NTB)"}
{"title": "Supertalentet fra Stavanger str\u00e5lte etter VM-debuten: \u2013 Helt fantastisk", "text": "TUNISIA-NORGE 24 \u2013 34 HERNING: Norge slo Tunisia komfortabelt 34 \u2013 24 i VM-\u00e5pningen."}
{"title": "Svenske partiledere om Centerpartiets retningsvalg: \u2013 Et svik", "text": "\u2013 Jeg er skuffet og lei meg, sa Kristdemokraternas leder Ebba Busch Thor i en pressekonferanse fredag ettermiddag. Hun kaller dagens hendelser \u00abet svik\u00bb og mener velgere er blitt \u00abf\u00f8rt bak lyset\u00bb. Centerpartiets leder Annie L\u00f6of meldte i dag at hun vil ha sosialdemokraten Stefan L\u00f6fven som statsminister. \u2013 Det er en d\u00e5rlig beskjed for Sverige og en d\u00e5rlig beslutning for svensk borgerlighet, sier Busch Thor."}
{"title": "Tidligere dopingd\u00f8mt russer gikk til topps. Det skaper sterke reaksjoner.", "text": "Det var russerens f\u00f8rste seier i verdenscupen. Men etterp\u00e5 fikk han kritikk fra flere konkurrenter. Grunnen er at Loginov er tidligere dopingd\u00f8mt. Spesielt Martin Fourcade, som har v\u00e6rt verdens beste skiskytter de siste \u00e5rene, reagerer sterkt. \u2013 Han m\u00e5 unnskylde seg for oss ut\u00f8vere og forklare seg. N\u00e5 g\u00e5r han bare og later som ingenting har skjedd, og da f\u00e5r han ikke min respekt, sier Fourcade til NRK. H\u00f8sten 2014 ble Loginov utestengt i to \u00e5r etter at han hadde testet positivt for EPO (bloddoping). Russeren er ogs\u00e5 en av ut\u00f8verne som etterforskes for dopingjuks fra 2017. Petr David Josek / TT NYHETSBYR\u00c5N"}
{"title": "To menn skadet i slagsm\u00e5l med \u00f8ks", "text": "Ufin oppf\u00f8rsel overfor en kvinne skal v\u00e6re bakgrunnen for det som endte med et slagsm\u00e5l der en av partene hadde \u00f8ks. Politiet fikk melding om hendelsen klokken 19.54 fredag. \u2013 En mann skal ha tatt kontakt med en kvinne og oppf\u00f8rt seg ufint, slik at det oppsto en uoverensstemmelse. En annen mann blandet seg inn, og de to mennene skal ha sl\u00e5tt hverandre. Det er trolig brukt en \u00f8ks, og begge fikk skader i hodet, sier operasjonsleder Rune Hekkelstrand i Oslo politidistrikt til NTB. Det skal ikke v\u00e6re snakk om alvorlige skader. Alle de involverte var oppeg\u00e5ende i etterkant. \u2013 De fikk behandling av ambulansepersonell, sier Hekkelstrand. Kvinnen var ikke involvert i sl\u00e5sskampen og ble ikke skadet. \u2013 De to mennene har begge status som b\u00e5de forn\u00e6rmet og mistenkt i saken, sier operasjonslederen."}
{"title": "To skadet i skyting i Sverige", "text": "\u00c5tte ambulanser og et ambulansehelikopter er sendt til stedet, skriver Aftonbladet ved midnatt. \u2013 Det er en bekreftet skyting utend\u00f8rs. Vi har sendt alle tilgjengelige ressurser dit, sier Olle Lund ved politiets regionsentral til Aftonbladet. If\u00f8lge politiet er to personer skadet og kj\u00f8rt til sykehus med skuddskader. Politiet fikk melding om skytingen like etter klokken 23. Lund sier til SVT at politiet har startet en etterforskning om mulig drapsfors\u00f8k. TV-kanalen skriver at hendelsen skal ha skjedd i den nordlige delen av Borl\u00e4nge."}
{"title": "T\u00f8ff trekning for Carlsen: \u2013 Noe av det verste man kan f\u00e5", "text": "L\u00f8rdag tar Magnus Carlsen fatt p\u00e5 et nytt sjakk\u00e5r. Da er det turneringsstart i Tata Steel Chess i Nederland. Men nordmannen kunne knapt f\u00e5tt en t\u00f8ffere \u00e5pning. I det f\u00f8rste partiet m\u00f8ter han Ding Liren med svarte brikker. I sjakk er det en stor fordel \u00e5 starte med hvite brikker. Det er fordi spilleren med hvite brikker er spilleren som tar det f\u00f8rste trekket. I tillegg har Ding Liren skapt store problemer for Carlsen tidligere. \u2013 Svart mot Ding er noe av der verste man kan f\u00e5. Det er liten sjanse for at han vinner, men stor sjanse for remis, sier Atle Gr\u00f8nn, Aftenpostens sjakkspaltist. FIKK DU MED DEG DENNE? Magnus Carlsen hylles for sjener\u00f8s gest: \u2013 Det var stort av ham"}
{"title": "Trenger ikke Nasjonalmuseet Nasjonalgalleriet? | Nils Messel og Ulf Gr\u00f8nvold", "text": "Den 13. januar 2019, nesten p\u00e5 dagen ett \u00e5r etter Jel\u00f8ya-erkl\u00e6ringen, er det slutt. Nasjonalgalleriet er ikke lenger et nasjonalgalleri. Hva det skal v\u00e6re n\u00e5r det gjen\u00e5pner, ble presentert p\u00e5 en pressekonferanse 5. november. Det var en deprimerende opplevelse. Nasjonalgalleriet skal bli \u00abet \u00e5pent og levende hus for publikum, med kunsten i sentrum\u00bb, heter det i pressemeldingen som museet sendte ut den dagen. Det lyder kjent. Som n\u00e5r et hvert nytt gigantsykehus skal ha \u00abpasientene i sentrum\u00bb. Kanskje er det samme PR-byr\u00e5 som triller ut slike floskler. 3rd-party-bio De tomme besvergelsene gj\u00f8r Nasjonalgalleriet til et likegyldig skall, fratatt sin historie. Sammenhengen mellom den ytre skikkelse og innholdet er brutt. Rolf \u00d8hman"}
{"title": "Tusenvis av flyktninger rammet av oversv\u00f8mmelser i Libanon", "text": "Flere leirer er oversv\u00f8mt etter store mengder regn og sn\u00f8. Flyktninghjelpen fors\u00f8ker \u00e5 bist\u00e5, men skadene etter uv\u00e6ret gj\u00f8r hjelpearbeidet vanskelig. \u2013 Flere veier har v\u00e6rt stengt og ufremkommelige p\u00e5 grunn av sn\u00f8 og flom. Gravemaskiner er tatt i bruk for \u00e5 \u00e5pne veiene slik at mannskapet v\u00e5rt kan n\u00e5 fram til de hardest rammede omr\u00e5dene, sier Giovanni Rizzo som leder organisasjonens arbeid i Bekaadalen i Libanon. FNs h\u00f8ykommiss\u00e6r for flyktninger sier at 361 leirer, som huser til sammen 11.000 syrere, er rammet av stormen. Da den endte onsdag hadde den gjort stor skade p\u00e5 boliger og biler. REUTERS/Zeina Alhoujeyri \u2013 Jeg mistet alt, sier Umm Fawaz, som har f\u00e5tt sine eiendeler \u00f8delagt etter at vannet p\u00e5 stedet har steget til det n\u00e5r henne til kn\u00e6rne. Hun sier til AP at hun har m\u00e5ttet sove fem netter p\u00e5 en stol p\u00e5 grunn av vannmengdene. Flere fjellveier ble stengt, og stormen f\u00f8rte ogs\u00e5 til flere str\u00f8mbrudd."}
{"title": "VG: Tom Hagen vitnet i bortf\u00f8ringssak i 2005 \u2013 hadde ul\u00e5st d\u00f8r hjemme", "text": "Den unge mannen r\u00f8mte fra dem som hadde bortf\u00f8rt ham ved \u00e5 l\u00f8pe over isen p\u00e5 Langvannet, skriver VG, som har lest dommen i saken. Mannen fant en ul\u00e5st d\u00f8r i huset til Tom Hagen og hans kone, den n\u00e5 forsvunne Anne-Elisabeth Hagen (68). Bortf\u00f8ringsofferet vekket Tom Hagen. Hagen varslet politiet og senere ble et br\u00f8drepar og en kamerat av dem d\u00f8mt til fengselsstraff for frihetsber\u00f8velse. \u00abForn\u00e6rmede var livredd. Han sa til Hagen at han var blitt kidnappet, og at noen skulle ta livet av ham. Hagen ringte hjem til foreldrene til forn\u00e6rmede.\u00bb, st\u00e5r det i dommen, skriver VG. Langvannet er 1,3 kilometer langt og mellom 30 og 180 meter bredt. Det var helt \u00e5pent og isfritt da forsvinningen skjedde. I dag ligger det en tykk kappe av is der etter kuldeperioden den siste halvannen m\u00e5neden. VG har spurt politiinspekt\u00f8r Tommy Br\u00f8ske om dommen inng\u00e5r i etterforskningsmaterialet og om d\u00f8ren til ekteparets bolig var l\u00e5st da de mulige kidnapperne tok seg inn i boligen. Br\u00f8ske \u00f8nsker, av hensyn til etterforskningen, ikke \u00e5 svare p\u00e5 dette. Politiet tyr til nye etterforskningsskritt \u2013 vurderer s\u00f8k i vann ved Hagen-familiens bolig Inge D. Hanssen: Kommunikasjonen med de antatte kidnapperne er mangelfull. Det er litt underlig."}
{"title": "VM DIREKTE: Jevn start - Norge i ledelsen", "text": "Fredag kveld spiller Norge sin \u00e5pningskamp i h\u00e5ndball-VM i danske Herning. Norge har m\u00f8tt Tunisia ti ganger tidligere. Fasiten etter disse kampene er seks seirer, tre tap og \u00e9n uavgjort. Det er dog et kraftig men her - nemlig at Norge ikke har spilt mot afrikanerne p\u00e5 ti \u00e5r. SKAL DU F\u00d8LGE MED P\u00c5 H\u00c5NDBALL-VM? Her er alt du trenger \u00e5 vite om mesterskapet. Norge er store favoritter f\u00f8r kveldens kamp. Kan Christian Berges menn f\u00e5 en dr\u00f8mmestart p\u00e5 mesterskapet?"}
{"title": "\u2013 Vi trenger flere gode byrom", "text": "Alder: 28 \u00e5r Familie: Kj\u00e6reste Bor: Leier et rom i leilighet p\u00e5 Lund Utdannelse: Mastergrad i arkitektur MAA fra \u00c5rhus Arkitektskole (2016) Aktuell: Ansatt som arkitekt hos Ark. Net i Kristiansand siden 2016 Du er dansk og tok arkitektutdannelsen i \u00c5rhus, men din f\u00f8rste jobb er hos Ark. Net i Kristiansand. Hva er sammenhengen? \u2013 Det er vanskelig \u00e5 f\u00e5 fast jobb som nyutdannet arkitekt i Danmark. Etter finanskrisen m\u00e5tte mange danske arkitektkontor si opp folk, og de er fortsatt forsiktige med ansettelser. Det betyr at de fleste nyutdannede kun f\u00e5r prosjektstillinger i noen m\u00e5neder, og s\u00e5 er det ut p\u00e5 arbeidsmarkedet igjen. En av arkitektmedstudentene mine er fra Kristiansand, og hun tipset om at det kunne v\u00e6re enklere i hennes hjemby. Jeg var heldig og fikk fast jobb hos Ark. Net rett etter studiene. Er det store forskjell p\u00e5 utdannelsen og arkitekthverdagen mellom Danmark og Norge? \u2013 I Norge jobber arkitekter mer selvstendig og har st\u00f8rre ansvarsomr\u00e5de, mens de i Danmark jobber mest med formgivning. Der samarbeider de nemlig alltid med en bygningskonstrukt\u00f8r som tegner den tekniske biten. Utdannelsen i Danmark er ogs\u00e5 veldig kreativt lagt opp, og det liker jeg. Det tekniske kan man alltids l\u00e6re seg, men det tar mye lengre tid \u00e5 bli god p\u00e5 de kreative prosessene. N\u00e5r det gjelder selve arkitekturen er det ikke veldig stor forskjell, for man har jo den nordiske tradisjonen begge steder. Kari Byklum Hva er bakgrunnen for at du valgte yrket? \u2013 Som barn s\u00e5 bygget jeg huler i skogen og tegnet mye snittegninger av rom som jeg innredet, s\u00e5 interesse for \u00e5 skape rom har alltid v\u00e6rt der. Som 10-\u00e5ring spurte jeg min far om \u00e5 f\u00e5 bygge et dokkehus. Han sa at dersom jeg kunne regne ut hvor mye materialer jeg trengte, og sage det opp selv, skulle han betale. Det gikk fint, og pappa betalte. Hva er din st\u00f8rste styrke som arkitekt? \u2013 Det er nok formgivningen, alts\u00e5 det som handler om \u00e5 utvikle rom og konsepter. N\u00e5r jeg jobber s\u00e5 tar jeg ofte utgangspunkt i det som ligger rundt, som landskapet eller byen. S\u00e5 ser jeg etter det som er fint og det som fungerer godt, og fors\u00f8ker \u00e5 lage noe nytt som forsterker det gode i det eksisterende. Kan du nevne noe du synes er spesielt viktig i god arkitektur? \u2013 Det er en selvf\u00f8lge at arkitekturen er funksjonell, men god arkitektur skal ogs\u00e5 v\u00e6re sanselig og sjener\u00f8s, og denne kombinasjonen er b\u00e5de utfordrende og krevende \u00e5 lykkes med. Jeg mener at arkitekturen skal skape gode opplevelser og gi noe tilbake til menneskene som bruker den, enten de bor eller jobber der, eller bare g\u00e5r forbi. Hvor henter du inspirasjon fra n\u00e5r du skaper nye ting? \u2013 Det kan v\u00e6re mange forskjellige ting. Her i omr\u00e5det er det for eksempel mange sjarmerende s\u00f8rlandshus, og jeg synes det er interessant at noen gamle bydeler fortsatt er fine etter s\u00e5 mange \u00e5r. Forklaringen ligger mye i b\u00e5de proporsjoner og rytme, samt et h\u00e5ndverk som vitner om kvalitet. Det er interessant \u00e5 ny-fortolke dette i en moderne utgave. Et annet eksempel er K\u00f8benhavn, hvor de ulike nabolagene ofte har sin egen karakter, og man stadig kan oppdage nye ting. Hvordan h\u00e5per og tror du at arkitekturen i Kristiansand vil utvikle seg i tiden som kommer? \u2013 Her i Kristiansand er det n\u00f8dvendig \u00e5 prioritere byrommet og bylivet bedre dersom man vil ha flere folk til \u00e5 bruke byen. Vi m\u00e5 skape arkitektur som legger til rette for at mennesker kan m\u00f8tes og utfolde seg, og at de selv finner en naturlig m\u00e5te \u00e5 bruke omgivelsene p\u00e5. Et fint utformet byrom kan inspirere til s\u00e5 mye, for eksempel yoga, lesing og skating, eller kanskje noen setter seg ned med kaffen eller plasserer ut noen bord og lager et lite marked. Kristiansand er godt i gang, men jeg \u00f8nsker meg enda flere gode byrom som f\u00e5r folk til \u00e5 finne p\u00e5 ting og bevege seg mer rundt."}
{"title": "17-\u00e5ring kolliderte da hun dekket \u00f8ynene i \u00abBird Box\u00bb-utfordring i USA", "text": "Verken jenta eller personene i bilen 17-\u00e5ringen kolliderte med fikk skader. Hendelsen skjedde mandag, nord for Salt Lake City, opplyser politimann Travis Lyman til nyhetsbyr\u00e5et AP. Politimannen sier jenta dekket \u00f8ynene som en del av \u00abBird Box\u00bb-utfordringen."}
{"title": "18-\u00e5ringen herjet da Norge tok ny storseier i VM: \u2013 Han er fremtiden til norsk h\u00e5ndball", "text": "NORGE-SAUDI-ARABIA 40 \u2013 21 HERNING: Norge fulgte opp tim\u00e5lsseieren over Tunisia fredag med \u00e5 kj\u00f8re over fullstendig sjansel\u00f8se Saudi-Arabia hele 40 \u2013 21 i VMs andre kamp i Boxen i Herning l\u00f8rdag kveld. Norge har dermed kommet fint i gang i mesterskapet. Ingen skader, spilletid fordelt p\u00e5 flere, solid m\u00e5lvaktsspill og masse m\u00e5l. Norsk toppscorer ble Magnus Abelvik R\u00f8d med sine ni m\u00e5l. \u2013 Jeg synes vi gjennomf\u00f8rte kampen p\u00e5 en veldig profesjonell m\u00e5te. Det har v\u00e6rt mye undervurdering og rare resultater i gruppen til n\u00e5, men vi var klare p\u00e5 at vi skulle starte t\u00f8ft og kontre p\u00e5 de, sier landslagssjef Christian Berge i TV 3s studio etter kampslutt. SJEKK B\u00d8RSEN: \u00c9n spiller blir bel\u00f8nnet med ni p\u00e5 b\u00f8rsen etter kalasseier"}
{"title": "18 d\u00f8de i brann p\u00e5 rusklinikk i Ecuador", "text": "17 av ofrene d\u00f8de p\u00e5 stedet. Den 18. d\u00f8de p\u00e5 sykehus, skriver El Universo. Klinikken ligger i en forstad i havnebyen Guayaquil og behandler alkoholikere og narkotikamisbrukere. Over 60 brannfolk ble sendt til stedet for \u00e5 slukke brannen, som fant sted fredag ettermiddag lokal tid."}
{"title": "19-\u00e5ring senket Arsenal i byderbyet", "text": "Arsenal var p\u00e5 jakt etter sin f\u00f8rste borteseier siden slutten av november, men m\u00f8tte knallhard motstand i West Ham. Vertene lot Samir Nasri f\u00e5 sine f\u00f8rste Premier League-minutter etter at han forlot engelsk fotball i 2016. P\u00e5 70 minutter mot sin gamle klubb rakk han \u00e5 bli kampens dominerende spiller, og en viktig faktor til at West Ham tok alle tre poengene i rundens tidligkamp p\u00e5 London Stadium. Nasri viste at det er liten tvil om at han kan tilf\u00f8re laget en kreativitet som kan komme godt med utover i sesongen. Sammen med Marko Arnautovic og Felipe Anderson utgjorde Nasri en farlig offensiv kraft, som Arsenal-forsvaret til tider hadde store problemer med \u00e5 stoppe. Anderson var n\u00e6r scoring etter halvtimen etter et glimrende samspill mellom nevnte trio. Kampen tok aldri fyr de f\u00f8rste 45 minuttene, men vertene hadde hatt de st\u00f8rste sjansene da lagene gikk til pause etter en m\u00e5ll\u00f8s omgang. Alexandre Lacazette sto for gjestenes st\u00f8rste sjanse med et skudd som West Ham-keeper Lukasz Fabianski reddet, mens Anderson og Declan Rice var n\u00e6rmest for West Ham. Sistnevnte headet like utenfor etter en corner sekunder f\u00f8r pause."}
{"title": "Antall rovdyrtap i Norge halvert siden 2007", "text": "Tallene etter at 98 prosent av erstatningss\u00f8knadene er behandlet, viser en nedgang p\u00e5 34 millioner kroner fra topp\u00e5ret 2007, skriver Nationen. Samtidig er antall s\u00f8knader om tap nesten halvert. Tallene viser ogs\u00e5 en jevn nedgang i antall dyr tatt pr. rovdyr, bortsett fra ulv hvor det i 2018 har v\u00e6rt en \u00f8kning. Geir-Harald Strand, forskningsleder ved Norsk institutt for bio\u00f8konomi (NIBIO) kart og statistikk, har forsket p\u00e5 rovdyrenes betydning for landbruket. Han tror \u00e5rsaken til nedgangen kan v\u00e6re f\u00e6rre sau i utmarken i rovdyrsonene. Mens antall dyr p\u00e5 utmarksbeite har v\u00e6rt ganske stabilt i beiteprioriterte omr\u00e5der, er det blitt om lag 60.000 f\u00e6rre dyr i utmarken i rovdyrsonene siden 2004. Strand tror ogs\u00e5 nedgangen kan skyldes at b\u00f8ndene er blitt dyktigere p\u00e5 forebyggende tiltak. Tallene viser ogs\u00e5 at antall b\u00f8nder som driver med utmarksbasert sau i rovdyrsonen sank med 28 prosent mellom 2004 og 2017, mens det i beiteprioritere omr\u00e5der sank med 21 prosent. Sau jaget i drukningsd\u00f8den i Oslo"}
{"title": "Arven etter Thon", "text": "Mange har f\u00e5tt \u00e6ren for \u00e5 ha \u00abbygget landet\u00bb. Men noen har bygget mer enn andre. Olav Thon er blant dem som har bygget mest."}
{"title": "Bakkerekord sendte Lundby opp p\u00e5 pallen", "text": "Maren Lundby fikk seierssjansen \u00f8delagt av elendige forhold i 1. omgang. I finalen knallet hun til med nok en bakkerekord og ble treer i hopprennet i Sapporo. Med 135 meter forbedret totningen sin ferske bakkerekord fra fredagens kvalifisering. Da noterte hun 134 i den japanske storbakken. Lundby var bare nummer sju etter sitt f\u00f8rste svev p\u00e5 105 meter, men da hadde hun kriseforhold. Teknisk var det p\u00e5 ingen m\u00e5te svakt levert av den norske OL-mesteren. \u2013 Man blir litt paff n\u00e5r man n\u00e6rmest ikke har mulighet til \u00e5 komme over kulen. \u00c5 v\u00e6re den eneste som f\u00e5r bakvind er ikke noe kult, men det viktigste er at jeg ser ut til \u00e5 utklasse resten med gode hopp som i 2. omgang, sa Lundby til berkutschi.com. \u2013 Jeg er veldig godt forn\u00f8yd med prosessen, s\u00e5 f\u00e5r jeg h\u00e5pe p\u00e5 litt likere forutsetninger i konkurransene framover, sa hun videre."}
{"title": "Bokanmeldelser: Gr\u00f8nn revolusjon p\u00e5 kj\u00f8kkenet", "text": "Da jeg f\u00f8rste gang ble vegetarianer for nesten 25 \u00e5r siden, oppsto det nesten alltid misforst\u00e5elser. Folk antok at jeg hadde dyppet hele hodet i ideologier fra 70-tallet, og at jeg mest sannsynlig tilbrakte fritiden min med \u00e5 kaste maling p\u00e5 kvinner i pelsk\u00e5per. Og at jeg foretrakk vond mat, for eksempel overdrevne mengder r\u00e5kost og kinak\u00e5l. Men den enkle grunnen til at jeg ble veggis, var bare at jeg likte gr\u00f8nnsaker best, og f\u00f8lte meg mest vel n\u00e5r jeg ikke spiste kj\u00f8tt. Det var ren egoisme, selv om det var veldig hyggelig \u00e5 spare livene til endel dyr p\u00e5 veien."}
{"title": "B\u00f8kko og Lunde Pedersen p\u00e5 pallen i EM-\u00e5pningen", "text": "Raskest p\u00e5 \u00e5pningsdistansen var Haralds Silovs fra Latvia. Han gikk i m\u00e5l p\u00e5 36,339. Det var to hundredeler foran veteranen B\u00f8kko og \u00e5tte foran Pedersen. For sistnevnte var dette en glimrende start p\u00e5 mesterskapet. Pedersen er blant de aller st\u00f8rste gullfavorittene under utend\u00f8rsmesterskapet i Collalbo, og i f\u00f8rste \u00f8velse hentet han viktig tid p\u00e5 blant andre Patrick Roest og Sven Kramer."}
{"title": "B\u00f8rsen: Han var Norges beste i kalasseier", "text": "Norge \u2013 Saudi-Arabia 40-21 (20-10) Boxen, Herning. Ca. 6000 tilskuere Toppscorer Saudi-Arabia: Mahdi Alsalem 7. Dommere: Robert Schulze/Tobias Tonnis, Tyskland. Utvisninger: Norge 3 x 2 min., Saudi-Arabia 2 x 2 min."}
{"title": "Brann f\u00e5r nabohjelp til \u00e5 utvikle talentene", "text": "Branns manglende bruk av unge spillere f\u00f8rte til kritikk fra flere kanter f\u00f8r jul, blant annet fra tidligere spiller og ungdomstrener Carl-Erik Torp, men n\u00e5 kommer Nest-Sotra dem til unnsetning. \u2013 Brann f\u00e5r for mye pepper. Jeg vet at de har et \u00f8nske om \u00e5 utvikle unge spillere, men s\u00e5 skal de samtidig v\u00e6re i toppen av norsk fotball. Det ligger en motsetning der, sier Arve Haukeland, sportssjef i Nest-Sotra."}
{"title": "Brann-talentet blir Nest-Sotra-klar i helgen", "text": "Brann og Nest-Sotra ferdigstiller en utl\u00e5nsavtale for Markus Olsen Pettersen (19) i l\u00f8pet av helgen. Det har lenge v\u00e6rt ventet at Pettersen skal spille for 1.-divisjonsstrilene i 2019 og tidligere i uken var Eurosport f\u00f8rst til \u00e5 melde at en endelig avtale var n\u00e6r."}
{"title": "Branns dr\u00f8mmespiller er klar for klubben", "text": "Brann har f\u00e5r de har \u00f8nsket seg i \u00e5revis: Petter Strand er klar for klubben, if\u00f8lge Eurosport. Den tidligere Molde-spilleren er enige med Brann om en lengre kontrakt med r\u00f8dtr\u00f8yene, og vil bli presentert innen f\u00e5 dager. Det betyr at en d\u00e5rlig skjult overgangssak har f\u00e5tt sin slutt. Bergenseren Strand kommer til hjembyen etter \u00e5 ha g\u00e5tt ut sin kontrakt i Molde. Dette betyr signeringen: Vill midtbanekamp i Brann BT fikk f\u00f8r helgen vite at Strands fremtid sannsynligvis ville bli avklart innen f\u00e5 dager. Det ble da rapportert at han hadde flere alternativer \u00e5 velge mellom. Petter Strands kontrakt med Molde gikk ut etter forrige sesong. At han er kontraktsl\u00f8s, har gitt ham sv\u00e6rt gode kort p\u00e5 h\u00e5nden i forhandlingene med Brann om l\u00f8nn og signeringsbonus. Strand vil bli en av klubbens best betalte spillere."}
{"title": "Carlsen reddet remis: \u2013 Jeg kjempet for livet", "text": "\u2013 Jeg f\u00f8lte jeg kjempet for livet en periode, men er forn\u00f8yd med resultatet. Vi kom fort ut av forberedelsene, det er bra \u00e5 bli tvunget til \u00e5 spille tidlig. Det var en g\u00f8y kamp, sa Carlsen etter partiet. Carlsen spilte med svarte brikker i sitt f\u00f8rste parti i den nederlandske turneringen han har vunnet s\u00e5 mange ganger tidligere. I sjakk er det som kjent en stor fordel \u00e5 starte med hvite brikker. Det er fordi spilleren med hvite brikker er spilleren som tar det f\u00f8rste trekket. Dermed vil nok Carlsens motstander, Ding Liren, v\u00e6re skuffet over \u00e5 ikke gripe muligheten til \u00e5 ta en seier over nordmannen l\u00f8rdag. Kinesiske Liren er ranket som den fjerde beste sjakkspilleren i verden. Carlsen er ranket som nummer \u00e9n. LEST DENNE? Carlsens vonde rekke skaper bekymring: \u2013 Et veldig d\u00e5rlig tegn"}
{"title": "Carlsens vonde rekke skaper bekymring: \u2013 Et veldig d\u00e5rlig tegn", "text": "Han forsvarte tittelen som verdensmester i langsjakk. Han gikk til topps i lynsjakk-VM. Og han er fortsatt rangert som verdens beste sjakkspiller. Likevel er det noe som plager Magnus Carlsen. N\u00e5r sjakk\u00e5ret innledes med turneringsstart i Tata Steel Chess i Nederland l\u00f8rdag, h\u00e5per han \u00e5 bryte en vond rekke. For selv om Carlsen vant VM i langsjakk, vant han ingen av langsjakkpartiene. Det var f\u00f8rst i omspillet han utklasset Fabio Caruana. Faktisk har ikke Carlsen vunnet et langsjakkparti siden 14. oktober i fjor. Da beseiret han Vladimir Potkin i European Chess Club Cup. Siden er det g\u00e5tt 16 langsjakkpartier uten seier. I og med at Carlsen trakk sv\u00e6rt t\u00f8ffe \u00e5pningskamper i Tata Steel Chess, m\u00e5 han spille p\u00e5 sitt aller beste om den rekken ikke skal bli enda lenger. LEST DENNE? T\u00f8ff trekning for Carlsen: \u2013 Noe av det verste man kan f\u00e5"}
{"title": "Castro vil bli USAs president", "text": "44 \u00e5r gamle Castro kunngjorde l\u00f8rdag i hjembyen San Antonio i Texas sitt offisielle kandidatur. Castro, som selv har latinamerikansk bakgrunn, gjorde narr av president Donald Trumps p\u00e5stand om at USA st\u00e5r overfor en \u00abinvasjon\u00bb fra Latin-Amerika. \u2013 Han kaller det en nasjonal sikkerhetskrise. Vel, det er en krise i dag. Det er en lederkrise. Donald Trump har sviktet arbeidet med \u00e5 opprettholde v\u00e5r store nasjons verdier, sa Castro."}
{"title": "Centerpartiet og Liberalerna st\u00f8tter regjering med L\u00f6fven", "text": "Et flertall i Centerpartiet besluttet l\u00f8rdag \u00e5 st\u00f8tte en regjering med Stefan L\u00f6fven som statsminister. Centern-leder Annie L\u00f6\u00f6f sier hun har tillit til L\u00f6fven, og at han holder det han lover, men hun understreker at et regjeringssamarbeid er en ildpr\u00f8ve p\u00e5 hvordan sosialdemokratene ser p\u00e5 andre partier. \u2013 Vi skal v\u00e6re en liberal torn i \u00f8yet p\u00e5 Socialdemokraterna, sier L\u00f6of. Avgj\u00f8relsen i Centerpartiets ledelse og lokallag \u00e5pner for en ny regjeringskoalisjon mellom Socialdemokraterna og De gr\u00f8nne, med L\u00f6fven som statsminister etter mange m\u00e5neder med krise. L\u00f6\u00f6f gj\u00f8r det klart at V\u00e4nsterpartiet ikke blir en del av regjeringskoalisjonen. Bakgrunn: Mens Erna Solberg kan lykkes med en firepartiregjering, m\u00e5 svenskenes h\u00f8yreleder h\u00e5pe p\u00e5 mirakler"}
{"title": "Data fra 56.000 gravide: Tre av ti som fikk vite at fosteret hadde sykdom eller utviklingsavvik, tok senabort. De fleste fortsatte svangerskapet.", "text": "\u2013 Dette er den eneste unders\u00f8kelsen i Norge med detaljert oversikt over hvilke diagnoser som ligger til grunn for at fostre blir senabortert, sier professor emeritus Sturla Eik-Nes ved NTNU. Unders\u00f8kelsen er nylig oppdatert."}
{"title": "De norske hoppgutta skuffet igjen: \u2013 Jobber med \u00e5 snu trenden", "text": "Forfang ble beste nordmann p\u00e5 11.-plass i verdenscuprennet i Val di Fiemme l\u00f8rdag. Japanske Ryoyu Kobayashi sikret sin sjette seier p\u00e5 rad. Kobayashi vant verdenscuprennet overlegent da han satte bakkerekord med et hopp p\u00e5 136 meter i finaleomgangen. S\u00f8ndag kan den japanske hoppukevinneren bli historisk, dersom han sikrer sin sjuende seier p\u00e5 rad. Han startet seiersrekken i Engelberg f\u00f8r jul og vant alle fire hoppukerenn f\u00f8r l\u00f8rdagens triumf. Japaneren var overlegen i f\u00f8rste omgang da han leverte et hopp p\u00e5 135 meter og l\u00e5 hele 16,4 poeng foran toeren Dawid Kubacki. Verken Kubacki eller Stefan Kraft, som l\u00e5 p\u00e5 tredjeplass etter f\u00f8rste omgang, maktet \u00e5 true ham. Kobayashi vant 26,5 poeng foran Kubacki, mens Kamil Stoch hoppet seg opp til tredjeplass. FIKK DU MED DEG DENNE? Forfang om hoppuka: \u2013 En smertefull aff\u00e6re Kerstin Joensson, AP / NTB scanpix"}
{"title": "Denne s\u00f8ppeldunken gir deg applaus - og kan sende e-post", "text": "(F\u00e6drelandsvennen): \u2013 Vi synes alle som benytter returpunktene for avfall fortjener en applaus. Derfor var det g\u00f8y \u00e5 pr\u00f8ve ut denne varianten, sier renovasjonsleder Roald Larsen i IRS Milj\u00f8 til FVN. Det interkommunale renovasjonsselskapet for Flekkefjord, Kvinesdal, Sirdal og Lund har f\u00e5tt utplassert en \u00absnakkende\u00bb s\u00f8ppeldunk i Flekkefjord sentrum."}
{"title": "Det er bare \u00e5 venne seg til tanken: Fortidens rike land vil igjen ruve. Europa er i tilbakegang. | Einar Lie", "text": "De fleste nordmenns bilde av verden er grunnleggende preget av v\u00e5rt n\u00e6romr\u00e5de, Europa. Utenriksnyhetene er sentrert rundt Brexit, Macron, immigrasjonskriser, litt Tyskland og noe om \u00d8st-Europa, iblandet nytt fra Trumps twitterkonto og tidvis verden for \u00f8vrig. V\u00e5rt bilde av verdens historie er ogs\u00e5 grunnleggende eurosentrisk. Det er gode grunner til dette. Antikkens riker ga oss demokratiske idealer, store tenkere og en rik kultur. Opplysningstiden, den industrielle revolusjon og overlegen milit\u00e6r teknologi skapte et rikt og avansert Vest-Europa, med en enorm \u00f8konomisk og politisk tyngde, som ble brukt og misbrukt mot resten av verden. 3rd-party-bio Olav Olsen Et rikt \u00e5ndsliv, i tenkning, kunst, litteratur og arkitektur supplerte den \u00f8konomiske makt, og skapte det bildet av Europas dominerende plass som fortsatt preger skoleb\u00f8ker og h\u00f8yere utdanning. For min egen del, et barn i interrailgenerasjonen, f\u00f8r ungdommen begynte \u00e5 reise verden rundt p\u00e5 billige flybilletter, var m\u00f8tet med det mangfoldige Europa et m\u00f8te med den store verden, fra K\u00f8benhavn, til Paris, Roma, London og Athen. Selv er jeg, for \u00e5 si det enkelt, glad i Europa. I gleden ligger litt vemod og sentimentalitet: Europa og europeiske institusjoners betydning er i en lang tilbakegang. Fremover vil det kraftig forsterkes av underliggende trender."}
{"title": "Det norske overgangsvinduet flyttes", "text": "I \u00e5r kan man hente spillere mellom 1. og 31. august. Det viser et rundskriv NFF har sendt ut til klubbene, skriver Sportshj\u00f8rnet. \u00abEtter \u00f8nske fra de involverte klubber (NTF) flyttes n\u00e5 vinduet tilbake til august \u2013 noe som vil medf\u00f8re at lukking av det norske overgangsvinduet p\u00e5 sommeren n\u00e5 igjen samsvarer med de fleste andre europeiske land\u00bb, st\u00e5r det i brevet. De siste \u00e5rene har det norske sommervindu \u00e5pnet i midten av juli og stengt halvveis ut i august. \u2013 Det har v\u00e6rt et \u00f8nske fra klubbene om \u00e5 kunne hente spillere noe senere enn f\u00f8r, blant annet fordi overgangsvinduene ellers i Europa har stengt senere enn v\u00e5rt, sier NFFs konkurransedirekt\u00f8r Nils Fisketj\u00f8nn til Sportshj\u00f8rnet. (@NTB)"}
{"title": "Doddo: \u00abBrann sender nok et signal til unge, lokale spillere at sjansene for \u00e5 lykkes i klubben er sm\u00e5\u00bb", "text": "Brann har f\u00e5tt ny keeper: Eirik Holmen Johansen. Noen sier at han er en god keeper, andre at han er en middelm\u00e5dighet. Selv vet jeg ikke. Jeg husker ham fra Branns hjemmekamp mot Sandefjord. Da utmerket han seg positivt, og var sterkt medvirkende til at Sandefjord stakk av med ett poeng. Hvis den kampen representerer niv\u00e5et hans, blir savnet etter Radlinger forsvinnende lite. Eirik Holmen Johansen \u00f8nskes selvf\u00f8lgelig varmt velkommen. Han skal ikke plages med det som jeg plages med, og som flere i Brann burde v\u00e6rt bekymret for, at nok en ung bergenser forsvinner ut av portene. Det er riktignok bare p\u00e5 l\u00e5n, men det kan g\u00e5 b\u00e5de vinter og v\u00e5r f\u00f8r vi ser Markus Olsen Pettersen igjen, om vi noen gang gj\u00f8r det. Hvorfor plages jeg? Jo, fordi jeg, i likhet med mange andre supportere, liker tanken p\u00e5 at det laget vi heier p\u00e5 har en lokal forankring. Det handler om identitet og tilknytning. Fredrik Haugen, Kristoffer Barmen og Steffen Lie Sk\u00e5levik f\u00f8les mer som v\u00e5re egne enn noen andre p\u00e5 Brann-laget. Rune S\u00e6vig Vi vet at de tilh\u00f8rer oss, og at de heier p\u00e5 det samme laget som oss. Brann skal ikke bare best\u00e5 av bergensere. Det er verken \u00f8nsket eller realistisk. Det er heller ikke dialekt eller f\u00f8dested som avgj\u00f8r spillerens popularitet. Noen av Branns st\u00f8rste profiler gjennom tidende har v\u00e6rt fra andre steder, som for eksempel Raymond Kvisvik og Thorstein Helstad. Men likevel, det at noen av v\u00e5re egne springer utp\u00e5 matten, trigger supporterhjertet ekstra. Brann sender nok et signal til unge, lokale og h\u00e5pefulle om at sjansene for \u00e5 lykkes i Brann er sm\u00e5. De ser det alle ser og velger andre klubber, slik for eksempel Halldor Stenevik og Sondre Liseth har gjort. \u00d8rjan Deisz Brann skal best\u00e5 av de beste spillerne, men av og til, som det muligens er tilfelle med keeperplassen, er det ikke gitt hvem som er den beste. Det kommer an p\u00e5 \u00f8ynene som ser. N\u00e5r forskjellene er akademisk sm\u00e5, s\u00e5 b\u00f8r man velge den unge og den lokale, og sende en hyggelig hilsen til byens supportere om at vi tenker p\u00e5 dere, og sende et tydelig signal til regionens talenter om at Brann er mulighetens klubb. Det er ikke lett dette. Brann skal vinne neste kamp, samtidig skal de legge grunnen for en lys fremtid. Det er en balansegang som jeg h\u00e5per at Brann har kontroll p\u00e5. Ny Ballspark-pod om Branns nye keepersignering:"}
{"title": "Domstol: Innbyggere m\u00e5 bli hjemme etter musepest-utbrudd. Ni har mistet livet.", "text": "Det er innbyggere i Epuy\u00e9n, en liten landsby p\u00e5 grensa til Chile vest i Argentina, som har v\u00e6rt i kontakt med personer som har testet positivt for viruset, som har blitt beordret av en domstol \u00e5 v\u00e6re hjemme. Som f\u00f8lge av virusutbruddet har lokale myndigheter avlyst en rekke sammenkomster som skulle ha v\u00e6rt arrangert i landsbyen, inkludert begravelser. AP / NTB scanpix Rundt om i landsbyen, som har rundt 3.000 innbyggere, henger det plakater med informasjon om viruset. Flere g\u00e5r med masker n\u00e5r de beveger seg i offentligheten."}
{"title": "Flere titalls mennesker d\u00f8de i eksplosjon i Nigeria", "text": "Hundrevis av mennesker har mistet livet i lignende ulykker i Nigeria de siste \u00e5rene etter at de har fors\u00f8kt \u00e5 skaffe seg bensin fra lekkasjer i oljeledninger eller veltede tankbiler. Politiet sier at de har hentet ut tolv d\u00f8de personer og fraktet 22 mennesker med alvorlige brannskader til sykehus. Men folk som bor i n\u00e6rheten av ulykkesstedet i Odukpani, sier at d\u00f8dstallet er n\u00e6rmere 60. \u2013 Politiet har bare hentet ut tolv lik, men mange av de andre d\u00f8de ble brent til aske, sier vitnet Richard Johnson. Han sier at det var minst 60 mennesker som fylte opp beholdere med bensin som hadde lekket ut av tankbilen nede i gr\u00f8fta ved veien. Det er lite sannsynlig at noen har overlevd siden det var mye bensin i gr\u00f8fta, mener Johnson. Han sier ogs\u00e5 at eksplosjonen trolig ble utl\u00f8st av en elektrisk generator som folk hadde hentet for \u00e5 pumpe opp bensinen. 30 mennesker d\u00f8de i en lignende ulykke p\u00e5 samme sted i fjor. Den verste ulykken av denne typen skjedde i 1998 da over 1.000 mennesker mistet livet da en oljeledning som var lekk, eksploderte ved byen Jesse."}
{"title": "Flertall i Centerpartiet st\u00f8tter regjering med L\u00f6fven", "text": "L\u00f6\u00f6f sier p\u00e5 en pressekonferanse l\u00f8rdag at hun har tillit til L\u00f6fven, og at han holder det han lover, men hun understreker at et regjeringssamarbeid er en ildpr\u00f8ve p\u00e5 hvordan sosialdemokratene ser p\u00e5 andre partier. \u2013 Vi skal v\u00e6re en liberal torn i \u00f8yet p\u00e5 Socialdemokraterna, sier L\u00f6of. Avgj\u00f8relsen i Centerpartiets ledelse og lokallag \u00e5pner for en regjeringskoalisjon mellom Socialdemokraterna, Centern, Liberalerna og De gr\u00f8nne, med L\u00f6fven som statsminister etter mange m\u00e5neder med krise. L\u00f6\u00f6f gj\u00f8r det klart at V\u00e4nsterpartiet ikke blir en del av regjeringskoalisjonen."}
{"title": "Foreldrene betalte 11.440 kroner i m\u00e5neden for \u00e5 ha Frida og Fanny i barnehage. I dag koster de samme plassene 5090 kroner.", "text": "\u00d8kt barnetrygd er et hett tema i regjeringsforhandlingene. Sentralt i KrFs argumentasjon for \u00e5 f\u00e5 gjennomslag for dette, er at satsen har st\u00e5tt stille lenge. Men andre tjenester og ytelser som kommer barnefamiliene til gode, er blitt langt bedre siden barnetrygden sist ble prisjustert."}
{"title": "Forfatter David Lie: \u2013 Begrepet svenske tilstander har tatt over for \u00abhelt Texas\u00bb", "text": "\u2013 Jeg bodde 15 \u00e5r i Oslo, og jeg kan aldri huske at jeg var redd. I Biskopsg\u00e5rden ble jeg etter hvert engstelig, sier David Lie som er aktuell med romanen Festningsverket. I en unders\u00f8kelse svensk politi har gjort, havnet Biskopsg\u00e5rden i G\u00f6teborg p\u00e5 10. plass over Sveriges farligste bydeler. Her bodde ogs\u00e5 Lie i en periode av livet sitt. I likhet med romanens hovedperson ville han bare komme seg bort."}
{"title": "Franske medier: Tre personer d\u00f8de etter gasseksplosjon i Paris", "text": "Tre personer \u2013 to brannfolk og en spansk turist \u2013 har mistet livet i en eksplosjon i et bakeri i sentrum av Paris, if\u00f8lge det franske nyhetsbyr\u00e5et AFP. I tillegg skal 47 personer v\u00e6re skadet, ti av dem alvorlig, fortalte innenriksminister Christophe Castaner. \u2013 Dessverre er det store menneskelige tap her, sa han til journalister utenfor den \u00f8delagte bygningen l\u00f8rdag formiddag, if\u00f8lge nyhetsbyr\u00e5et AP. Tidligere meldte Castaner at det var fire omkomne i saken, men dette tallet ble endret rundt klokken 14 til to. I 15:45-tiden meldte spanske myndigheter at ogs\u00e5 en kvinnelig spansk turist d\u00f8de p\u00e5 sykehus etter \u00e5 ha blitt skadet i eksplosjonen. De to andre omkomne skal v\u00e6re brannmannskap. If\u00f8lge Le Parisien var de p\u00e5 stedet i forbindelse med en gasslekkasje, som antas \u00e5 v\u00e6re \u00e5rsak til eksplosjonen, skriver Le Parisien. Bilder fra stedet viser omfattende \u00f8deleggelser i en rekke bygninger og p\u00e5 biler i flere kvartaler. THOMAS SAMSON / AFP De f\u00f8rste meldingene om eksplosjonen kom i 09.30-tiden. \u2013 Vi l\u00e5 og sov da vi h\u00f8rte et smell. Vi trodde det var et jordskjelv, sier en jente i ten\u00e5rene til nyhetsbyr\u00e5et AFP. En kvinne i nabolaget forteller at hun ble livredd da eksplosjonen skjedde. \u2013 Jeg sto p\u00e5 badet. Plutselig begynte alt \u00e5 bevege p\u00e5 seg. Ting falt ned, vinduene eksploderte og det var folk som ropte over alt, sier hun til den franske avisen Le Figaro. THOMAS SAMSON / AFP Bakeriet befinner seg i Rue de Trevise i niende arrondissement, og eksplosjonen kunne h\u00f8res over store deler av sentrum. Bilder viser at hele fasaden p\u00e5 bygningen er rast sammen, og at murrester og biler ligger str\u00f8dd rundt om i gaten. Eksplosjonen vakte bekymring ogs\u00e5 fordi den skjedde mens myndighetene forbereder seg p\u00e5 nye demonstrasjoner av de s\u00e5kalte gule vestene. Spokeswoman for the Paris police says the explosion was caused by a gas leak at 9am local time in a bakery. There are victims. Too early to say how many. #trevise \u2014 Saskya Vandoorne (@SaskyaCNN) January 12, 2019 Eksplosjonen har skjedd i dette kvartalet: \ud83d\udd34 #intervention en cours des @PompiersParis pour un incendie dans un commerce suivi d\u2019une forte explosion rue de Tr\u00e9vise dans le 9\u00e8me. \u00c9vitez le secteur et laissez le passage aux v\u00e9hicules de secours \u2014 Pr\u00e9fecture de police (@prefpolice) January 12, 2019"}
{"title": "Frekke ran, nazikunst, smarte kunstkj\u00f8p og politiske kupp", "text": "\u00abVidenskab og Kunst ere Fostere af den menneskelige Aands Udvikling og Kilden til alle Aandens sande Nydelser ...\u00bb, skriver presten og stortingsmannen Hans Riddervold til Stortinget i 1836. Han mener kunsten er stemoderlig behandlet i nasjonsbyggingen og foresl\u00e5r \u00e5 etablere en nasjonal kunstsamling. Stortinget vedtar i 1837 \u00e5 sette av 1000 spesidaler for \u00e5 etablere en nasjonal kunstsamling (tilsvarer 85.000 kroner i dagens kroneverdi). Dette er fr\u00f8et som etter hvert skal vokse og bli til Nasjonalgalleriet."}
{"title": "Gule vester-inspirerte demonstranter inntar London", "text": "If\u00f8rt gule vester med slagord som \u00abStorbritannia er \u00f8delagt\u00bb p\u00e5 ryggen, demonstrerte flere tusen personer i London l\u00f8rdag. Blant dem var det politikere og fagforeningsledere. Hensikten var \u00e5 rette oppmerksomhet mot regjeringens innstrammingstiltak som de mener har rammet landets fattige hardt. Demonstrantene krever at politikerne lytter til deres budskap i stedet for \u00e5 rette all oppmerksomhet mot landets uttreden fra EU. Demonstrantene krever nyvalg. De \u00f8nsker ogs\u00e5 \u00e5 vise solidaritet med franske demonstranter som i flere uker har st\u00e5tt bak landsdekkende protester. Noen franske demonstranter deltok i l\u00f8rdagens protest i London. \u2013 Alle europeiske land m\u00e5 st\u00e5 samlet i kampen mot innstrammingspolitikken, sier 57 \u00e5r gamle Erick Simon fra Normandie. If\u00f8lge arrang\u00f8rene selv deltok mellom 5.000 og 10.000 personer i demonstrasjonen i London."}
{"title": "Han samlet inn 170 millioner kroner til Trumps grensemur. N\u00e5 f\u00e5r donorene pengene sine tilbake.", "text": "\u2013 JEG VIL BYGGE MUREN! Brian Kolfage (37) roper ut budskapet sitt p\u00e5 nettsidene der han ber om penger fra Trump-tilhengere som \u00f8nsker \u00e5 bidra til en grensemur mot Mexico. P\u00e5 nettstedet Gofundme.com har forel\u00f8pig flere enn 338.000 mennesker bidratt med tilsammen 20,2 millioner dollar (170 millioner kroner) til Kolfages kampanje. Det er fortsatt langt igjen til m\u00e5let p\u00e5 \u00e9n milliard dollar (8,5 milliarder kroner). DEVON RAVINE / AP / NTB scanpix"}
{"title": "Her er boligsalgene meglerne husker best fra 2018", "text": "Samlet for 2018 ble det solgt 4,9 prosent flere boliger enn i 2017, over 90.000 boliger \u2013 et rekordantall. Prisene steg 2,8 prosent for hele \u00e5ret. Oppgangen for \u00e5ret som samlet er moderat, det er en del av en underliggende trend. Vi har spurt eiendomsmeglerne om hvilke salg som skilte seg ut for dem i 2018. \u00c5tte eiendomsmeglere fra \u00e5tte byer f\u00e5r fortelle om salget de husker best. Sissel Longva, megler i Privatmegleren \u00c5lesund, husker aller best det unge paret som fikk kj\u00f8pt dr\u00f8mmehuset. \u2013 De m\u00f8tte hard konkurranse fra godt voksne par, som sannsynligvis hadde sterkere \u00f8konomi. Det ble budrunde med totalt ni bud. Og det unge og forelskede paret ble til slutt de lykkelige eierne, sier Longva. Det aller mest spesielle med boligen var lekehuset i hagen. Der bodde ti hvite duer som tilh\u00f8rte en tryllekunstner. Privatmegleren Privat \u2013 Du skal ikke se bort ifra at duene kastet en viss magi over salgsprosessen. Har man magiske duer i n\u00e6rheten, kan alt skje, sier Longva."}
{"title": "\u00abHuset er en maskin til \u00e5 bo i!\u00bb | Thomas Thiis-Evensen", "text": "Hvorfor er historiens stiler s\u00e5 forskjellige? Fordi de avspeiler samfunnene gjennom tidene og deres like skiftende holdninger og ideer. Aas, Erlend / NTB scanpix"}
{"title": "Hvordan han takler motgang, vil definere Solskj\u00e6r som leder", "text": "WEMBLEY: England-legenden Bobby Moore st\u00e5r p\u00e5 sokkel utenfor. Noen f\u00e5 asiatiske turister venter t\u00e5lmodig p\u00e5 at billettlukene til guidet stadiontur skal \u00e5pne. Ellers er det helt stille en hustrig l\u00f8rdag morgen i januar. Welcome to Wembley! Det finnes knapt noe mer storslagent i europeisk fotball enn Englands fotballkatedral. Byggverket kostet ufattelige ni milliarder kroner da det var ferdigstilt to \u00e5r forsinket i 2007. I Europa er det bare Camp Nou i Barcelona som er st\u00f8rre. Wembley har 90.000 plasser og kapasitet til \u00e5 selge 40.000 halvlitere p\u00e5 en halv time. Wembley disponerer 2618 toaletter, ingen bygninger i hele verden har flere. Meld deg p\u00e5 v\u00e5rt nyhetsbrev: De viktigste sakene om Solskj\u00e6rs tid i Manchester United"}
{"title": "Ida Eides donasjon av organer har hjulpet seks mennesker", "text": "Det forteller far Bj\u00f8rn E. Eide, mor Ellen H\u00e6hre og kj\u00e6reste Nils-Ingar Aadne gjennom en kronikk p\u00e5 NRK Ytring. Eide fikk hjertestans under et mosjonsl\u00f8p 1. september, og livet sto ikke til \u00e5 redde. Familien ble enige om at organdonasjon var en fin l\u00f8sning. De fant en donor-app p\u00e5 telefonen hennes som gjorde dem sikre p\u00e5 at det var noe hun selv ville \u00f8nsket. N\u00e5 kan familien alts\u00e5 fortelle at det har v\u00e6rt til stor hjelp. \u00abFra h\u00e5pl\u00f8s tristhet og maktesl\u00f8shet, fikk vi n\u00e5 noe positivt \u00e5 tenke p\u00e5. Vi ble grundig orientert om prosedyrene videre. Alt gikk imponerende fort \u2013 og i l\u00f8pet av et d\u00f8gn fikk vi vite at seks personer hadde f\u00e5tt en ny start p\u00e5 et bedre liv. Lunger, lever, bukspyttkjertel, nyrer og hornhinner kom til nytte\u00bb, skriver familien i kronikken, som har tittelen \u00abEn tr\u00f8st i sorgen\u00bb. Eide, som var s\u00f8ster til landslagsl\u00f8per Mari Eide, ble begravet 14. september. Familien har f\u00e5tt tilbakemeldinger fra menneskene som har f\u00e5tt et lettere liv p\u00e5 grunn av donasjonen. \u00abDet er en god tr\u00f8st i \u00e5 f\u00e5 vite at det har v\u00e6rt vellykket for alle seks. Vi har f\u00e5tt r\u00f8rende brev fra p\u00e5r\u00f8rende til andre organmottakere, som viser oss hvor viktig og riktig avgj\u00f8relsen var\u00bb, skriver de i kronikken."}
{"title": "Innspillingen av \u00abSopranos\u00bb-filmen starter i april", "text": "Serien som er blitt kalt \u00abden beste TV-serien noensinne\u00bb og \u00abdet popkulturelle mesterverket som forandret TV\u00bb, kunne denne uken feire 20-\u00e5rsjubileum. 10. januar 1999 var datoen da publikum f\u00f8rste gang stiftet bekjentskap med mafiabossen Tony Soprano, spilt av n\u00e5 avd\u00f8de James Gandolfini. 3rd-party-bio Sopranos er fortsatt en popul\u00e6r serie. N\u00e5 stiger forventningene til den kommende spillefilmen. AP Photo/Diane Bondareff / NTB scanpix Mer om TV-serier: 2018 har budt p\u00e5 rekordmange nye serier og sesonger. Dette er de ti beste."}
{"title": "Israel \u00e5pner kontroversiell vei p\u00e5 Vestbredden", "text": "\u00abVestbredden har mange delte veier, men ingen av dem har en langsg\u00e5ende mur hele veien\u00bb, skriver den israelske avisen Haaretz. Det endret seg denne uken. Etter flere \u00e5r med utsettelser, ble Route 4370 offisielt \u00e5pnet onsdag. Den fem kilometer lange veistrekningen forbinder et israelsk bosettingsomr\u00e5de med motorveien mellom Tel Aviv og Jerusalem. Les Harald Stanghelles kommentar om den gang s\u00e5 hyllede fredsavtalen mellom Israel og Palestina: \u00abSannheten om Oslo-prosessen er brutal\u00bb"}
{"title": "Jeanette Roede (45) har v\u00e6rt tett p\u00e5 slanking hele livet. N\u00e5 hopper hun av vekten.", "text": "\u2013 Det er telefon til deg. Det er moren din. Jeanette Roede er tyve \u00e5r og reiser rundt i verden med ungdomsorganisasjonen Up with People. De turnerer med et show, og denne kvelden gj\u00f8r hun seg klar til \u00e5 danse i en liten, tysk by. Dette er f\u00f8r SMS og valgfri ringetone, bare denne lille, iltre fasttelefonen p\u00e5 veggen bak scenen."}
{"title": "Jeg blir fortalt at jeg burde blitt voldtatt | Kaja Hilleren", "text": "\u00abDu har ikke blitt voldtatt ser jeg, men ikke kom til media for \u00e5 sukke n\u00e5r det skjer\u00bb. \u00abFy faen s\u00e5 dum i huet hu er. Akkurat som sine venner p\u00e5 Ut\u00f8ya\u00bb. 3rd-party-bio Slike kommentarer har jeg f\u00e5tt etter \u00e5 ha skrevet innlegg i ulike aviser. Eller som den nazistiske nettsiden Vigrid s\u00e5 fint skrev til meg, da de inviterte meg og \u00abmitt nordiske utseende\u00bb til \u00e5 fronte plakatene sine: \u00abBli med i frihetskampen, eller bli slaktet som fortjent.\u00bb"}
{"title": "K\u00e5re Willoch er kritisk til R\u00f8kkes skyskraper", "text": "\u2013 Jeg har stor respekt for Kjell Inge R\u00f8kke, men her tror jeg han er i ferd med \u00e5 arbeide for et alvorlig feilgrep, sier H\u00f8yre-kjempen Willoch til NRK. Det er hans egne partifeller i B\u00e6rum kommune som skal avgj\u00f8re om R\u00f8kke f\u00e5r bygge det 200 meter h\u00f8ye bygget, kalt \u00abDet store bl\u00e5.\u00bb \u2013 Det vil v\u00e6re et signal om skadeverk mot naturpreget i omgivelsene til hovedstaden i Europas romsligste land, mener Willoch. Nina Jensen, leder for REV Ocean som h\u00e5per \u00e5 f\u00e5 bygget skyskraperen, sier slike bygg alltid vil vekke sterke reaksjoner. \u2013 Det er mange som vil elske det, og mange som vil hate det. Det som er interessant \u00e5 merke seg, er at det er s\u00e6rlig unge mennesker som er veldig begeistret for dette, sier hun. Bygget er tenkt \u00e5 huse Verdenshavets hovedkontor, men 40 etasjer av skyskraperen er satt av til hotell."}
{"title": "Kort sagt, s\u00f8ndag 13. januar", "text": "I Aftenposten 10. januar skriver Anders H\u00f8imyr om hvordan en stor del av den viktige samfunnsdebatten foreg\u00e5r p\u00e5 lukkede Facebook-kontoer. \u00abDet er et demokratisk problem at diskusjoner som ang\u00e5r offentligheten, foreg\u00e5r bak lukkede d\u00f8rer\u00bb, skriver han. H\u00f8imyr griper imidlertid kun tak i en flik av problemet n\u00e5r han skriver at \u00e5rsaken er at mange samfunnsdebattanter avsl\u00e5r venneforesp\u00f8rsler eller deaktiverer \u00abf\u00f8lg\u00bb-funksjonen p\u00e5 Facebook. Et viktigere sp\u00f8rsm\u00e5l er hvorfor det skal v\u00e6re n\u00f8dvendig \u00e5 bli Facebook-bruker for \u00e5 kunne delta i samfunnsdebatten. Facebook er jo i utgangspunktet ikke et idealistisk foretak drevet etter demokratiske prinsipper, men et av verdens st\u00f8rste teknologiselskaper, som genererer milliarder i overskudd til sine eiere og som har f\u00e5 andre hensyn enn profitt. 3rd-party-bio Det er og blir et demokratisk paradoks at man for \u00e5 kunne delta i samfunnsdebatten, tvinges til \u00e5 v\u00e6re bruker (dvs. kunde) av et kommersielt, utenlandsk firma med helt andre m\u00e5l enn demokrati og ytringsmangfold. Det er ikke lett \u00e5 v\u00e6re over gjennomsnittlig interessert i samfunn og politikk og samtidig leve uten en relasjon til Facebook, og s\u00e6rlig vanskelig blir det om man selv \u00f8nsker \u00e5 delta i debatten. Heldigvis finnes fortsatt et mangfold av redigerte medier som gir oss det mest vesentlige og som er \u00e5pne for en opplyst debatt. At man m\u00e5 betale for \u00e5 f\u00e5 tilgang til gode kommentarer og redaksjonelt stoff, er en \u00e6rlig sak \u2013 og et betydelig mindre problem enn \u00e5 m\u00e5tte selge seg til Facebook. Yngve Slettholm, Oslo"}
{"title": "Kristoffersen mistet seieren i andre omgang: \u2013 Jeg hater \u00e5 tape mot ham", "text": "\u2013 Jeg hater \u00e5 ligge bak ham n\u00e5. Han har 66 verdenscupseiere og jeg 16? Men jeg har 50 pallplasser, s\u00e5 jeg tangerer Kjetil Jansrud i dag og det er deilig. Det er noe \u00e5 ta med seg, smiler Henrik Kristoffersen til TV 2 etter at han atter en gang har blitt nummer to bak verdens beste alpinist. \u2013 Marcel Hirscher kj\u00f8rte helt r\u00e5tt, for det var en bra omgang av Henrik. Han er et hode foran resten av oss, sl\u00e5r Leif Kristian Haugen fast overfor samme kanal. Fikk du med deg denne? K\u00e5ret til Norges st\u00f8rste alpintalent, men Lucas (18) skulle egentlig bli noe helt annet Selv sto han i m\u00e5lomr\u00e5det og ble nummer 11 mens dramaet om f\u00f8rsteplassen utartet seg i l\u00f8rdagens verdenscup i sveitsiske Adelboden. Marco Tacca / TT NYHETSBYR\u00c5N"}
{"title": "Lite sn\u00f8, men fine skimuligheter i Oslomarka", "text": "\u2013 Har du flere skipar \u00e5 velge mellom, ta gjerne de gamle, for du m\u00e5 v\u00e6re forberedt p\u00e5 litt kvist og kvast. S\u00e6rlig terrengl\u00f8ypene trenger mer sn\u00f8, sier Skiforeningens l\u00f8ypesjef Hege Blichfeldt Sheriff. Hun snakker p\u00e5 en skurrete mobiltelefon fra Vestmarka l\u00f8rdag formiddag. \u2013 Jeg startet turen p\u00e5 Katt\u00e5s ved Vestmarksetra og debuterte over Sandungen i dag. Her er det fine forhold. N\u00e5r man kommer litt innover i l\u00f8ypene, er det helt fantastisk, lyder det begeistret fra l\u00f8ypesjefen. Hun startet turen tidlig og sier mange er ute p\u00e5 ski i den f\u00f8rste skikkelige skihelgen i Oslomarka denne sesongen. Jarle Jensen/Skiforeningen. Forholdene er fortsatt best p\u00e5 skogsbilveiene, men n\u00e5 er det ogs\u00e5 greit \u00e5 g\u00e5 fra utfartssteder som S\u00f8rkedalen og Frognerseteren. Ogs\u00e5 i lavereliggende omr\u00e5der, som Sognsvann, har det siste sn\u00f8fallet hjulpet p\u00e5 skimulighetene. \u2013 Sn\u00f8en som kom har litt konsistens, noe som er bra n\u00e5r vi skal kj\u00f8re l\u00f8ypene, sier Blichfeldt Sheriff. De fleste vannene i Marka er farbare, ogs\u00e5 i \u00d8stmarka. Ett unntak er Nordre Elv\u00e5ga. Der er isen for tynn til at vi setter spor. F\u00f8lger man de merkede l\u00f8ypene p\u00e5 vannene, er det n\u00e5 greit \u00e5 g\u00e5. \u2013 Vi m\u00e5ler tykkelsen p\u00e5 isen og legger l\u00f8ypetraseen der vi erfaringsvis vet at det ikke er noe s\u00e6rlig str\u00f8mninger i vannet, men det er viktig \u00e5 holde seg til stukket l\u00f8ype, sier l\u00f8ypesjefen. I \u00d8stmarka har Skiforeningen preparert l\u00f8yper ut fra Krokhol mot Vangen og Sandbakken. Mange av skil\u00f8ypene er lagt over vannene. Per Gulbrandsen/Skiforeningen"}
{"title": "Lorentzen tapte terreng til EM-lederen", "text": "Nederlenderen leder n\u00e5 0,975 tidspoeng foran Lorentzen f\u00f8r den siste 1000-meteren. Ogs\u00e5 Henrik Fagerli Rukke har mulighet til en medalje f\u00f8r den avsluttende \u00f8velsen som begynner klokken 14.30. Rukke er cirka et halvt sekund bak Lorentzen, men har 17/100 ned til fjerdeplassen. Verbij har vunnet tre av tre l\u00f8p i Collalbo i Italia. P\u00e5 l\u00f8rdagens 500 meter gikk han inn til seier fra siste par. Nederlenderen kom i m\u00e5l p\u00e5 tiden 34,939. Lorentzen ble nummer to med 35,100, mens tredjeplassen p\u00e5 distansen gikk til Artjom Kuznetsov. Kai Verbij virker helt usl\u00e5elig i \u00e5rets europamesterskap. \u2013 Dette mesterskapet er det ikke noe \u00e5 gj\u00f8re med ham, sier tidligere sk\u00f8ytel\u00f8per Edel Therese H\u00f8iseth, som er en del av det norske trenerteamet, til NRK. Bj\u00f8rn Magnussen er ogs\u00e5 med for Norge. P\u00e5 500 meteren var han uheldig og deiset i bakken i siste sving. I kvinneklassen har Hege B\u00f8kko f\u00e5tt en brukbar start p\u00e5 sitt sprint-EM. B\u00f8kko er nummer seks etter 500- og 1000 meter, 2,14 sekunder bak ledende Vanessa Herzog fra \u00d8sterrike. Mens guttenes konkurranse skal avgj\u00f8res l\u00f8rdag, har kvinnene bare g\u00e5tt to av fire distanser. Der skal det avgj\u00f8res s\u00f8ndag. (\u00a9NTB)"}
{"title": "Lorentzen tok sin f\u00f8rste EM-medalje. N\u00e5 h\u00e5per han p\u00e5 konkurranse fra ungguttene.", "text": "H\u00e5vard Lorentzen (26) har v\u00e6rt en ensom norsk svale i verdenseliten i sprint. Da han l\u00f8rdag tok sin f\u00f8rste EM-medalje, sprint-s\u00f8lv i italienske Collalbo, viste derimot 22 \u00e5r gamle Henrik Fagerli Rukke at den ensomme svalen kan komme til \u00e5 bli flokkfugl. F\u00e5 ting hadde gledet OL- og VM-vinner Lorentzen mer enn om ungguttene hadde begynt \u00e5 utfordre ham. \u2013 Hvis man ser p\u00e5 alpint, der er det ikke bare Aksel Lund Svindal, Kjetil Jansrud eller Aleksander Aamodt Kilde som er i toppen hver helg. De bytter p\u00e5 st\u00f8tt og stadig. Slik vil jeg ha det her ogs\u00e5, s\u00e5 vi f\u00e5r flere strenger \u00e5 spille p\u00e5, sier Lorentzen p\u00e5 telefon fra Italia. Jo flere p\u00e5 laget som g\u00e5r fort, dess fortere vil han selv ogs\u00e5 g\u00e5, mener 26-\u00e5ringen. N\u00e5 er Rukke n\u00e6rmest i rekken, men bak ham igjen f\u00f8lger ogs\u00e5 Bj\u00f8rn Magnussen (21) og J\u00f8rgen S\u00e6ves (24). \u2013 Jeg h\u00e5per de kan v\u00e6re med og g\u00e5 like fort, men jeg vil helst ha dem bak meg, sier Lorentzen med en liten latter."}
{"title": "Mann d\u00f8d etter skyting utend\u00f8rs i Borl\u00e4nge i Sverige", "text": "Aftonbladet f\u00e5r l\u00f8rdag morgen bekreftet at en av de skadede som ble fraktet til sykehus fredag kveld, har d\u00f8dd av skuddskadene. P\u00e5r\u00f8rende er varslet. Begge var menn i 25-\u00e5rsalderen. Hendelsen etterforskes n\u00e5 som drap og drapsfors\u00f8k. Skyteepisoden i Borl\u00e4nge skjedde utend\u00f8rs i et boligomr\u00e5de nord i byen like etter klokken 23. SOS Alarm opplyste overfor TT ved midnatt natt til l\u00f8rdag at tre personer var sendt med ambulanse til sykehus. Politiet opplyste til nyhetsbyr\u00e5et en time senere at to personer har f\u00e5tt skuddskader. \u2013 To personer er sendt til sykehus. Ingen andre ble skadet i hendelsen. Den tredje personen er i s\u00e5 fall et vitne eller en sjokkskadet person, sa Olle Lund i politiet i 1-tiden. Politiet har sperret et omr\u00e5de hvor skyteepisoden skjedde. I 1-tiden var det rolig p\u00e5 stedet, if\u00f8lge TTs fotograf. Lund sa da at politiet var p\u00e5 stedet for \u00e5 sikre bevis og avh\u00f8re vitner. Han ville ikke uttale seg om noen er p\u00e5grepet i saken. Hendelsesforl\u00f8pet er for politiet fortsatt uklart. Syv ambulanser ble sendt til stedet da de fikk melding om hendelsen like etter klokken 23. If\u00f8lge Aftonbladet var ogs\u00e5 et ambulansehelikopter p\u00e5 stedet. Borl\u00e4nge ligger i Dalarna."}
{"title": "Mannen ble tatt i 101 km/t i 60-sonen p\u00e5 E39. N\u00e5 er han frifunnet i retten.", "text": "(Bergens Tidende): Politiadvokaten mente mannen i 40-\u00e5rene skulle f\u00e5 betinget fengsel og en bot p\u00e5 13.000 kroner. Sist uke var det rettssak i Bergen tingrett, skriver BT. Da forklarte mannen seg om hva som skjedde da han kj\u00f8rte ut av Eik\u00e5stunnelen 18. juni i fjor. Tunnelen er p\u00e5 E39. Politiet hadde laserm\u00e5ling i omr\u00e5det, og mannen ble tatt i 101 kilometer i timen. I retten p\u00e5beropte han seg n\u00f8drett som \u00e5rsak til at han trykket p\u00e5 gassen."}
{"title": "Medier: Syrisk luftvern skj\u00f8t ned israelske missiler i Damaskus", "text": "Det er ikke meldt om skadde eller omkomne etter at israelske fly avfyrte flere missiler mot ulike m\u00e5l i Damaskus fredag kveld, melder Syrias statlige nyhetsbyr\u00e5 SANA, som siterer en kilde i milit\u00e6ret. If\u00f8lge nyhetsbyr\u00e5et skj\u00f8t Syrias luftforsvarssystem ned de fleste av missilene, som de omtaler som \u00abfiendtlige\u00bb. Missiler skal ha blitt sluppet ved flyplassen i Damaskus og \u00f8delagt en lagerbygning. En talsmann for transportdepartementet opplyser til nyhetsbyr\u00e5et at flytrafikken ikke har blitt rammet. Hizbollahs TV-stasjon Al-Manar melder at angrepet var mer omfattende enn normalt. If\u00f8lge den britiskbaserte eksilgruppen Syrian Observatory for Human Rights (SOHR) var luftangrepet ogs\u00e5 rettet mot Kisweh s\u00f8r for Damaskus. I Kisweh har b\u00e5de den libanesiske Hizbollah-militsen og iranske styrker v\u00e5pendepoter. Noen av disse depotene ble \u00f8delagt under angrepene, opplyser iranske tjenestemenn. Libanesere som bor i n\u00e6rheten av den syriske grensen meldte fredag kveld at de kunne h\u00f8re krigsfly i libanesisk luftrom kort tid f\u00f8r eksplosjoner ble h\u00f8rt i den syriske hovedstaden. Israel har tidligere uttalt at de ikke tolererer at Iran fors\u00f8ker \u00e5 etablere en permanent milit\u00e6rbase i Syria n\u00e5 som krigen begynner \u00e5 n\u00e6rme seg slutten."}
{"title": "Men kommentarfeltet var ikke d\u00f8dt | Erik Tornes", "text": "Nest mest leste sak i Aftenposten denne uken: Nettavisen stenger kommentarfeltene med umiddelbar virkning. Redakt\u00f8r Gunnar Stavrums begrunnelse er grei: For mange bruker tid p\u00e5 sjikane og \u00e5 skjelle hverandre ut fremfor \u00e5 diskutere sak. Betyr det at den offentlige debatten her i landet n\u00e5 blir bedre, n\u00e5 som b\u00e5de Dagbladet og Nettavisen har stengt ned muligheten for \u00e5 kommentere i bunnen av sine artikler? 3rd-party-bio Mariam Butt/NTB scanpix Nei, det er ikke sikkert. Det mest tr\u00f8blete kommentarfeltet lever nemlig fortsatt i beste \u2013 eller verste \u2013 velg\u00e5ende, og det lar seg dessverre ikke s\u00e5 godt styre av redaksjoner. Vi snakker selvsagt om Facebook-kommentarfeltene."}
{"title": "Nabo: \u2013 Jeg gikk forbi huset til ekteparet Hagen samme morgen som Anne-Elisabeth Hagen forsvant", "text": "Grytidlig om morgenen 31. oktober 2018 , den dagen Anne-Elisabeth Hagen skal ha blitt bortf\u00f8rt fra sitt hjem i Sloraveien 4 p\u00e5 Fjellhamar, gikk Victoria Viita Kristiansen forbi eiendommen. \u2013 Jeg var p\u00e5 vei til jobb og passerte huset deres, slik jeg gj\u00f8r nesten hver dag, sier Kristiansen til Aftenposten. Hun bor noen f\u00e5 hus bortenfor huset til ekteparet Hagen og g\u00e5r omtrent hver dag forbi boligen deres p\u00e5 vei til jobben i en dagligvarebutikk. Olav Olsen"}
{"title": "Nasjonalgalleriet er historie. Dette er hele historien.", "text": "\u2013 Jeg er s\u00e5 oppr\u00f8rt. Det er helt grusomt. Ingen andre land i verden gj\u00f8r det samme som oss med sine historiske bygg. Benedicte Lyssand Granly, kunstl\u00e6rer ved Edvard Munchs videreg\u00e5ende skole, har nettopp vist kunstklassen sin hvor sm\u00e5 menneskene er i m\u00f8te med naturen i de gigantiske nasjonalromantiske verkene. Hun er hektisk. Har d\u00e5rlig tid."}
{"title": "Nedstengningen i USA den lengste i historien. 800.000 statsansatte f\u00e5r ikke l\u00f8nn.", "text": "Da klokka slo midnatt i Washington, klokken 6 norsk tid, gikk nedstengningen inn i sin 22. dag, og sl\u00e5r dermed den forrige rekorden p\u00e5 21 dager fra 1996 da Bill Clinton var president. Nedstengningen, som begynte 22. desember, ser ikke ut til \u00e5 ta en ende med det f\u00f8rste. Budsjettuenigheten handler om grensemuren til Mexico, hvor president Donald Trump nekter \u00e5 godkjenne et budsjett som ikke inneholder de 5,7 milliardene dollar han krever til muren. Demokratene kaller muren b\u00e5de dyr og ineffektiv og nekter \u00e5 g\u00e5 med p\u00e5 Trumps forslag. 800.000 statlig ansatte er permittert og fikk ikke utbetalt l\u00f8nn som de skulle ha hatt fredag."}
{"title": "Nest-Sotra henter offensiv danske", "text": "I begge de to foreg\u00e5ende overgangsvinduene har Nest-Sotra fors\u00f8kt \u00e5 hente den danske angriperen Lee Rochester S\u00f8rensen. 24-\u00e5ringen sto uten klubb i sommer, men bestemte seg da for \u00e5 vende tilbake til gamleklubben K\u00f8ge og skrev under p\u00e5 en korttidskontrakt med dem."}
{"title": "New York Times: FBI unders\u00f8kte om Trump handlet p\u00e5 vegne av Russland", "text": "Dagene etter at Donald Trump sparket tidligere FBI-direkt\u00f8r James Comey, ble polititjenestemenn i FBI s\u00e5 urolig for presidentens adferd at de begynte \u00e5 etterforske om han jobbet p\u00e5 vegne av Russland mot amerikanske interesser, sier tidligere polititjenestemenn og personer som er kjent med etterforskningen til New York Times. Amerikanske etterforskere som jobber med kontraspionasje, vurderte hvorvidt presidentens sparking av Comey var til trussel for nasjonens sikkerhet. De har ogs\u00e5 fors\u00f8kt finne ut om Trump med bevissthet jobbet for Russland eller om han ubevisst ble p\u00e5virket av Russlands mulige innflytelse, skriver avisen. FBIs etterforskning har n\u00e5 blitt en del av spesialetterforsker Robert Muellers Russland-etterforskning, if\u00f8lge avisen. Det er ikke kjent hvor stor del denne etterforskningen er i Mueller-etterforskningen. Det hvite hus kaller informasjonen New York Times formidler for \u00ababsurd\u00bb. \u2013 I motsetning til president Obama, som lot Russland og andre land diktere USA, har president Trump faktisk v\u00e6rt t\u00f8ff med Russland, sier Sarah Sanders i en uttalelse, videreformidlet av NBC News-journalisten Geoff Bennett p\u00e5 Twitter."}
{"title": "Norges toppscorer var et mobbeoffer: \u2013 Jeg f\u00f8lte meg annerledes", "text": "NORGE- SAUDI-ARABIA: 40 \u2013 21 HERNING: Det skjedde fra han var syv-\u00e5tte \u00e5r, til Magnus Abelvik R\u00f8d var 13 \u2013 14. \u2013 Jeg fikk mange kommentarer. Det var ikke g\u00f8y i det hele tatt. Jeg ble mobbet, forteller 21-\u00e5ringen. N\u00e5 er han etablert p\u00e5 herrelandslaget i h\u00e5ndball, som l\u00f8rdag vant sin andre kamp i VM, denne gangen mot Saudi-Arabia. Abelvik R\u00f8d fikk starte, han scoret kampens f\u00f8rste m\u00e5l, fikk oppvartning, og hadde lagt p\u00e5 to til f\u00f8r det var g\u00e5tt ni minutter. Han var ustoppelig, ogs\u00e5 med innspill til strek. Da f\u00f8rste omgang var over, hadde han laget seks m\u00e5l p\u00e5 seks fors\u00f8k. Norge ledet 20 \u2013 10 mot en svak motstander. Men Abelvik R\u00f8d briljerte med farten og det eksplosive skuddet. Til slutt ble han toppscorer med ni m\u00e5l. Og k\u00e5ret til banens beste. Mamma Anne Karin Abelvik og pappa Bj\u00f8rnar R\u00f8d satt p\u00e5 tribunen og var nesten svimesl\u00e5tt. S\u00f8nnen spilte imponerende."}
{"title": "Norwegian belastet kunde 73.000 kroner som f\u00f8lge av teknisk feil", "text": "Problemene oppsto i sluttspurten av flyselskapets nytt\u00e5rssalg torsdag. En av kundene som ble rammet er Therese Lien S\u00f8rensen, if\u00f8lge Dagbladet. Da hun skulle betale flyreisen kom det opp melding om teknisk feil. S\u00f8rensen pr\u00f8vde \u00e5 betale flere ganger, men fikk aldri bekreftelse p\u00e5 at betalingen hadde g\u00e5tt gjennom. Da hun sjekket nettbanken hadde kredittkortet hennes blitt trukket 73.000 kroner. P\u00e5 Norwegians Facebook-side skriver flere kunder om lignende problemer. Charlotte Holmbergh Jacobsson, presseansvarlig i Norwegian, sier problemene skyldes en feil hos en av deres tredjepartsleverand\u00f8rer. \u2013 S\u00e5 snart det ble oppdaget begynte vi \u00e5 jobbe for fullt med \u00e5 fikse problemet og tilbakebetaling av disse bel\u00f8pene. Selvf\u00f8lgelig beklager vi til kundene som ble rammet denne torsdagskvelden og vi gj\u00f8r alt vi kan for at dette ikke skal kunne skje igjen, skriver hun i en epost. De som er ber\u00f8rte av dette kommer til \u00e5 f\u00e5 pengene sine tilbake, understreker hun."}
{"title": "NRK: Fant familiens valp innesperret i huset", "text": "Det er nye opplysninger fra \u00e5stedet der Anne-Elisabeth Hagen (68) forsvant. Familien hadde nettopp f\u00e5tt en valp av rasen Whippet da Hagen forsvant fra hjemmet sitt 31. oktober i h\u00f8st. Da ektemannen Tom Hagen kom hjem skal han ha funnet valpen innestengt i et rom i huset, if\u00f8lge NRK. Bakgrunn: Kona til en av Norges rikeste har v\u00e6rt borte i ti uker. Det er mottatt krav om l\u00f8sepenger i kryptovaluta"}
{"title": "\u00d8delagt av overgrep", "text": "(Bergens Tidende): Sm\u00e5barn som utsettes for fullbyrdet voldtekt. Voksne menn som betaler for sex, selv n\u00e5r ungdommene har ferske s\u00e5r etter selvskading. S\u00f8sken som legger seg fullt p\u00e5kledd, innerst mot veggen, i h\u00e5p om \u00e5 slippe unna. Hvordan p\u00e5virkes livet til unge som misbrukes seksuelt? For \u00e5 finne svar har Bergens Tidende (BT) gransket 200 dommer fra \u00e5rene 2012 til 2018 der 256 barn p\u00e5 Vestlandet var ofre."}
{"title": "OL-skuffelsen ble et vendepunkt for Norges gullh\u00e5p: \u2013 Jeg trengte det", "text": "Pyeongchang 20. februar 2018: Jarl Magnus Riiber l\u00e5 p\u00e5 annenplass etter storbakkerennet. Medalje, og kanskje gull, var innenfor rekkevidde. Men da det hele skulle avgj\u00f8res p\u00e5 langrennsstadion, f\u00f8k tre tyskere forbi ham f\u00f8r oppl\u00f8pet. Han klarte aldri \u00e5 ta dem igjen i spurten. Dermed ble det fjerdeplass \u2013 Riibers andre i mesterskapet. Den da 20 \u00e5r gamle ut\u00f8veren satt skuffet og slo i sn\u00f8en mens t\u00e5rene presset p\u00e5. Det ble en liten opptur med s\u00f8lv i lagkonkurransen, men Riiber var ikke helt forn\u00f8yd. \u2013 Det positive med OL, var tiden etterp\u00e5 da vi evaluerte hva som gikk galt. To fjerdeplasser er ikke d\u00e5rlig, men da har man glemt noe i prosessen som m\u00e5 til for \u00e5 st\u00e5 \u00f8verst p\u00e5 pallen, sier Riiber. Geir Olsen, NTB scanpix"}
{"title": "\u00abOslo\u00bb p\u00e5 teaterscenen: Ingen evig sannhet, men god fiksjon", "text": "\u00abOslo-avtalen\u00bb er et kjent begrep, men sv\u00e6rt f\u00e5 aner hva eller hvor Oslo er, bortsett fra at det er blitt et skjellsord i Midt\u00f8sten. Bakteppet er et idealistisk, kanskje naivt norsk politisk initiativ: Norge er s\u00e5 lite, n\u00f8ytralt og uinteressant at landet m\u00e5 egne seg som hemmelig megler i internasjonale konflikter. Spesielt i en ny verdensordning etter Sovjets fall og med et samlet Tyskland. Hva med \u00e5 redde verden, og begynne med fred i Midt\u00f8sten?"}
{"title": "Overf\u00f8ringene til barnefamiliene \u00f8kte med over 40 milliarder mens barnetrygden sto stille", "text": "Barnetrygden er ikke blitt prisjustert siden 1996. Derfor b\u00f8r den \u00f8kes fra snaut 12.000 til 20.000 kroner pr. barn i \u00e5ret, mener KrF. Partiet har allerede f\u00e5tt gjennomslag for en liten \u00f8kning fra 1. mars i \u00e5r. Kravet om ytterligere \u00f8kning er ett av partiets viktigste i de p\u00e5g\u00e5ende regjeringsforhandlingene. Men det KrF ikke kommuniserer, er at barnefamiliene i stedet for \u00f8kt barnetrygd har f\u00e5tt forbedrede ytelser p\u00e5 en rekke andre omr\u00e5der. Foreldrene betalte 11.440 kroner i m\u00e5neden for \u00e5 ha Frida og Fanny i barnehage. I dag koster de samme plassene 5090 kroner. I perioden 1996 til 2017 \u00f8kte overf\u00f8ringene til barnefamiliene med godt over 40 milliarder (2017-kroner) \u2013 og da er underregulert barnetrygd med i regnestykket. Overf\u00f8ringene har ogs\u00e5 \u00f8kt som andel av bruttonasjonalproduktet, selv om \u00f8kningen er sv\u00e6rt liten. Fordelt p\u00e5 antall barn har det v\u00e6rt sterk vekst i overf\u00f8ringene i disse \u00e5rene. Roald, Berit / NTB scanpix"}
{"title": "Pedersen med i gullkampen i EM: \u2013 Ingenting er avgjort", "text": "Ingen nordmenn har tronet \u00f8verst p\u00e5 pallen etter allround-EM siden Johann Olav Koss holdt de to nederlenderne Leo Visser og Bart Veldkamp bak seg i 1991. Halvveis ut i \u00e5rets mesterskap lever fremdeles gullsjansene til Sverre Lunde Pedersen (26), men han har sin egen nederlandske duo han m\u00e5 stri med i italienske Collalbo. Etter tredjeplass p\u00e5 l\u00f8rdagens 500- og 5000-meter er bergenseren kun 0,13 poeng bak Patrick Roest p\u00e5 andre og 0,20 poeng bak lederen Sven Kramer. Det tilsvarer henholdsvis 0,13 og 0,20 sekunder p\u00e5 s\u00f8ndagens 1500-meter. \u2013 Ingenting er avgjort. Det blir selvf\u00f8lgelig veldig t\u00f8ft, men jeg kommer ikke til \u00e5 gi opp f\u00f8r jeg er i m\u00e5l p\u00e5 10.000-meteren, sier Pedersen om gullsjansene p\u00e5 telefon fra Italia. I l\u00f8rdagens andre l\u00f8p, 5000-meteren, m\u00f8tte han selveste Kramer i par. Da fikk han det t\u00f8ft med \u00e5 henge p\u00e5 den nederlandske storheten, og m\u00e5tte slippe ham fra seg inn mot siste veksling. Det betyr ingenting foran s\u00f8ndagens avsluttende 10.000-meter, mener han likevel. \u2013 \u00c5 g\u00e5 mot Kramer er litt utfordrende, for han g\u00e5r litt ujevnt, s\u00e5 jeg blir litt p\u00e5virket. Jeg m\u00e5 bare finne mitt eget l\u00f8p og g\u00e5 det, sier han."}
{"title": "Pedersen p\u00e5 pallen etter f\u00f8rste EM-dag", "text": "Patrick Roest fra Nederland leder n\u00e5r to av fire distanser er avgjort. Han leder 0,045 tidspoeng foran Sven Kramer, mens Sverre Lunde Pedersen er 0,068 tidspoeng bak lederen. Nordmannen er blitt nummer tre b\u00e5de p\u00e5 \u00e5pningsdistansen 500 meter (36,42) og p\u00e5 5000 meter senere p\u00e5 dagen (6.20,59). Haralds Silovs fra Latvia vant 500 meter med 36,33, mens Kramer tok seg av 5000 meter med 6.17,66. Han slo Roest med bare 55 hundredeler, og det var ikke nok til \u00e5 lede etter f\u00f8rste dag. Det er sv\u00e6rt jevnt mellom de tre f\u00f8rste. Omregnet til 1500-metersekunder er Kramer 0,13 bak Roest og Pedersen 0,20."}
{"title": "Perlem\u00e5l sikret Chelsea-seier", "text": "CHELSEA - NEWCASTLE 2 \u2013 1 Foran l\u00f8rdagens avspark p\u00e5 Stamford Bridge befant London-laget seg p\u00e5 den viktige fjerdeplassen. Ettersom Arsenal p\u00e5 femteplass tapte mot West Ham tidligere l\u00f8rdag, festet Chelsea grepet om mesterligaplass med seier over gjestene fra Newcastle. Etter \u00e5 ha rotet bort to poeng i forrige seriekamp hjemme mot Southampton og g\u00e5tt p\u00e5 et tap i den f\u00f8rste ligacupsemifinalen mot Tottenham tirsdag, smakte det ekstra godt for vertene da de tok ledelsen allerede etter \u00e5tte minutter. Pedro snek seg inn bak Newcastles forsvar, dempet ballen silkemykt og satte kula iskaldt over gjestenes keeper Martin D\u00fabravka som var p\u00e5 halvdistanse."}
{"title": "Politiet har f\u00e5tt tips om mulig skjulested. Den etterlyste syklisten har meldt seg.", "text": "Blant annet bekrefter politiet n\u00e5 at de har f\u00e5tt konkrete tips om hvor skjulestedet til de antatte kidnapperne kan v\u00e6re. Politet har tidligere sagt at de er \u00e5pne for at dette b\u00e5de kan v\u00e6re innenfor og utenfor Norges grenser. Syklisten som torsdag ble etterlyst fra et videoopptak, meldte seg fredag ettermiddag via tipstelefonen. Mannen ble avh\u00f8rt fredag kveld, og er n\u00e5 sjekket ut av saken, opplyses det. \u00d8st politidistrikt har ingen ytterligere kommentarer om hvem vedkommende er."}
{"title": "Politiet rykket ut til beruset flypassasjer \u2013 var etterlyst", "text": "\u2013 Han var etterlyst fra Oslo politidistrikt i forbindelse med forkynnelse av en tiltalebeslutning, sier operasjonsleder Trond Egil Groth i S\u00f8r\u00f8st politidistrikt til NTB. P\u00e5l Enger (51), som kanskje er mest kjent for \u00e5 st\u00e5 bak tyveriet av Edvard Munchs \u00abSkrik\u00bb i 1994, er tiltalt blant annet for tyveri en luksusklokke, en h\u00f8yttaler og kl\u00e6r fra flere eksklusive forretninger i Oslo i fjor sommer, if\u00f8lge Dagbladet. Saken er berammet i Oslo tingrett 22. januar i \u00e5r, men tiltalebeslutningen er enn\u00e5 ikke blitt forkynt for Enger selv og han ble dermed etterlyst av politiet. Groth sier det enn\u00e5 ikke er besluttet om det er aktuelt med varetektsfengsling p\u00e5 grunn av etterlysningen. Politiet i Sandefjord fikk klokken 19.30 l\u00f8rdag kveld melding om at en mann i 50-\u00e5rene var beruset og lagde st\u00f8y om bord p\u00e5 et Norwegian-fly fra Malaga. Da flyet landet p\u00e5 Torp m\u00f8tte dermed politiet opp. Ogs\u00e5 ambulansen var til stede fordi mannen, som viste seg \u00e5 v\u00e6re Enger, klaget p\u00e5 brystsmerter. Han ble sjekket av ambulansepersonell, og ble deretter tatt med til legevakten med politiet p\u00e5 slep."}
{"title": "Rahaf har ankommet Canada", "text": "\u2013 Dette er en sv\u00e6rt modig ny canadier, sa Freeland ved al-Qununs side etter at 18-\u00e5ringen ankom landet l\u00f8rdag formiddag lokal tid. Statsminister Justin Trudeau sa dagen i forveien at Canada har innvilget saudiaraberen asyl. Carlos Osorio / Reuters/ NTB Scanpix \u2013 Canada har v\u00e6rt utvetydig p\u00e5 at vi jobber for menneskerettigheter og kvinners rettigheter over hele verden. Da FN anmodet oss om \u00e5 innvilge asyl for al-Qunun, godtok vi det, sa Trudeau. Al-Qunun ble verdenskjent da hun ble stanset p\u00e5 en flyplass i Bangkok forrige l\u00f8rdag. Der ba hun for sitt liv og hevder at familien har mishandlet henne b\u00e5de fysisk og psykisk. Hun hevder ogs\u00e5 \u00e5 ha vendt seg bort fra islam, noe som er en sv\u00e6rt alvorlig forbrytelse i Saudi-Arabia. Thailandske myndigheter truet med \u00e5 sende henne hjem, men gjennom \u00e5 skrive om situasjonen sin p\u00e5 Twitter klarte al-Qunun \u00e5 tvinge frem en helomvending. Hun ble isteden overlevert til UNHCR, som onsdag ga henne status som flyktning. FNs h\u00f8ykommiss\u00e6r for flyktninger (UNHCR), Filippo Grandi takker b\u00e5de myndighetene i Thailand og Canada for at saken har f\u00e5tt en lykkelig slutt. \u2013 Al-Qunun har fanget verdens oppmerksomhet de siste dagene, og ga et innblikk i den utrygge situasjonen for millioner av flyktninger verden over, sa Grandi i en uttalelse fredag. \u2013 Flyktningers sikkerhet kan ikke alltid garanteres, men i denne saken har flyktningloven og humaniteten r\u00e5det, sa han."}
{"title": "Regjeringen vil legge frem kriselov for Stortinget dersom britene sier nei til brexit-avtale", "text": "Flytrafikk, fiskeeksport, studier og mobiltelefonregningen er bare noen av omr\u00e5dene som vil ber\u00f8re Norge og nordmenn dersom britene forlater EU uten noen ny avtale 29. mars. Dersom det skjer, vil Norge gj\u00f8re en rekke tiltak for at forholdet til Storbritannia skal v\u00e6re mest mulig normalt. Regjeringen kommer til \u00e5 sikre seg vide fullmakter fra Stortinget, hjemlet i en egen kriseproposisjon."}
{"title": "Salah sendte Liverpool n\u00e6rmere gullet", "text": "BRIGHTON - LIVERPOOL 0 \u2013 1 Liverpool slet. Sjansene uteble og et kompakt og hardtarbeidende Brighton-lag gjorde de titteljagende gjestene fra Merseyside frustrerte. S\u00e5 m\u00e5 det ha skjedd noe i pausen. Kanskje en tale fra J\u00fcrgen Klopp. De r\u00f8de kom ut i hundre, s\u00e5 litt piggere ut og Mohammed Salah fikk utfordre \u00e9n mot \u00e9n i Brighton-boksen."}
{"title": "Saudiarabisk ten\u00e5ring p\u00e5 flukt har ankommet Canada", "text": "\u2013 Dette er en sv\u00e6rt modig ny canadier, sa Freeland ved al-Qununs side etter at 18-\u00e5ringen ankom landet l\u00f8rdag formiddag lokal tid. Statsminister Justin Trudeau sa dagen i forveien at Canada har innvilget saudiaraberen asyl. Carlos Osorio / Reuters/ NTB Scanpix \u2013 Canada har v\u00e6rt utvetydig p\u00e5 at vi jobber for menneskerettigheter og kvinners rettigheter over hele verden. Da FN anmodet oss om \u00e5 innvilge asyl for al-Qunun, godtok vi det, sa Trudeau. Al-Qunun ble verdenskjent da hun ble stanset p\u00e5 en flyplass i Bangkok forrige l\u00f8rdag. Der ba hun for sitt liv og hevder at familien har mishandlet henne b\u00e5de fysisk og psykisk. Hun hevder ogs\u00e5 \u00e5 ha vendt seg bort fra islam, noe som er en sv\u00e6rt alvorlig forbrytelse i Saudi-Arabia. Thailandske myndigheter truet med \u00e5 sende henne hjem, men gjennom \u00e5 skrive om situasjonen sin p\u00e5 Twitter klarte al-Qunun \u00e5 tvinge frem en helomvending. Hun ble isteden overlevert til UNHCR, som onsdag ga henne status som flyktning. FNs h\u00f8ykommiss\u00e6r for flyktninger (UNHCR), Filippo Grandi takker b\u00e5de myndighetene i Thailand og Canada for at saken har f\u00e5tt en lykkelig slutt. \u2013 Al-Qunun har fanget verdens oppmerksomhet de siste dagene, og ga et innblikk i den utrygge situasjonen for millioner av flyktninger verden over, sa Grandi i en uttalelse fredag. \u2013 Flyktningers sikkerhet kan ikke alltid garanteres, men i denne saken har flyktningloven og humaniteten r\u00e5det, sa han."}
{"title": "Seks d\u00f8de i trafikkulykke i Sverige", "text": "Syv personer var i minibussen, og seks av dem omkom i ulykken, if\u00f8lge avisen NSD. Ulykken ble f\u00f8rst varslet klokken 01.56 i natt, men det tok noe tid f\u00f8r omfanget ble kjent. Den syvende personen ble fraktet til sykehus med ambulansehelikopter, men skal ikke ha alvorlige skader. F\u00f8reren av lastebilen er uskadet, men preget av sjokk, if\u00f8lge hans arbeidsgiver. \u2013 De omkomne var statsborgere fra et land utenfor Norden, opplyser en talskvinne for politiregion Nords avdeling i Norrbotten til Aftenposten. En talsperson for redningstjenesten opplyser at ulykken skjedde p\u00e5 en svingete veistrekning. SVT har snakket med beboere i omr\u00e5det som forteller at det har v\u00e6rt flere ulykker og utforkj\u00f8rsel p\u00e5 det aktuelle stedet. Landsvei 395 var helt avstengt under redningsarbeidet. Ved syvtiden var veien gjen\u00e5pnet for trafikk."}
{"title": "Signeringen skaper vill midtbanekamp i Brann", "text": "L\u00f8rdag kveld kom overgangsnyheten Brann-fansen har ventet p\u00e5 i lang tid: Petter Strand blir klar for Brann, if\u00f8lge Eurosport. BT f\u00e5r opplyst det samme. Det skaper en voldsom konkurransesituasjon p\u00e5 Brann-midtbanen. Strand kan spille i flere posisjoner, men trives aller best som indrel\u00f8per. Der har Brann fra f\u00f8r f\u00f8lgende alternativer:"}
{"title": "Sjokkseier i Norges VM-gruppe", "text": "Chiles h\u00e5ndballgutter ble latterliggjort etter VMs \u00e5pningskamp. L\u00f8rdag slo s\u00f8ramerikanerne tilbake og vant sensasjonelt 32-24 over \u00d8sterrike i Norges gruppe. Chilenerne jublet som om de hadde vunnet VM-trofeet. Det skjedde to dager etter 16-39-nederlaget mot Danmark. Der ble to av lagets beste spillere spart av den spanske treneren Mateo Garralda. \u00d8sterrikes trener, islendingen Patrekur J\u00f3hannesson, kan risikere tr\u00f8bbel etter kjempeblemmen i Herning. Tapet gj\u00f8r at \u00f8sterrikernes sjanser til \u00e5 n\u00e5 hovedrunden ble langt d\u00e5rligere. Spillet \u00d8sterrike leverte var elendig, og en kraftig undervurdering m\u00e5 ha sl\u00e5tt inn i oppkj\u00f8ringen til kampen. VMs eldstemann, keeperen Nikola Marinovic, hadde ingen god dag og reddet lite. Solbrillene 42-\u00e5ringen spiller med hjalp ham ikke mye. Chiles seier er en av de st\u00f8rste overraskelsene i VM-historien for menn. Norge m\u00f8ter \u00d8sterrike mandag og Chile tirsdag. (\u00a9NTB)"}
{"title": "Skadedyr har inntatt Equinor-kontorer - ledelsen ber ansatte holde veskene unna gulvet", "text": "(Stavanger Aftenblad) Etter \u00e5 ha mottatt flere observasjoner og meldinger om skjeggkre f\u00f8r jul, har Equinor m\u00e5ttet se seg n\u00f8dt til \u00e5 hyre ekstern ekspertise for \u00e5 f\u00e5 bukt med krypdyrene. Et skadedyrfirma har satt ut limfeller i deler av Equinors kontorer i b\u00e5de Forus \u00f8st og vest for \u00e5 bekjempe inntrengerne, skriver Aftenbladet. Selskapet har ogs\u00e5 varslet de ansatte og bedt dem passe p\u00e5 tingene sine."}
{"title": "SOHR: 600 evakuert fra IS-okkupert omr\u00e5de \u00f8st i Syria", "text": "Mer enn 600 personer, i hovedsak kvinner og barn, ble evakuert p\u00e5 25 busser sendt av USA-st\u00f8ttede SDF-styrker l\u00f8rdag, melder den britiskbaserte eksilgruppen Syrian Observatory for Human Rights (SOHR). Evakueringen skjedde samme dag som den USA-ledede koalisjonen avfyrte over 20 missiler mot det IS-okkuperte omr\u00e5det, if\u00f8lge SOHR. Eksilgruppen melder ogs\u00e5 at rundt 300 jagerfly er utplassert n\u00e6r byen Sousa som en forberedelse til et siste angrep. Mye av uroen i \u00d8st-Syria har funnet sted i og rundt byen Hajin i provinsen Deir al-Zor. Byen var inntil den ble tatt av USA-st\u00f8ttede SDF-styrker i desember, det siste urbane omr\u00e5det som var kontrollert av IS i Syria. Anslagsvis 2.000 sivile er fortsatt fanget i Hajin, der kampene fortsatt p\u00e5g\u00e5r til tross for at SDF-militsen if\u00f8lge SOHR har vunnet kontroll over byen. Siden desember har 16.000 personer, 760 av dem IS-medlemmer, flyktet fra omr\u00e5det, if\u00f8lge eksilgruppen. Fredag uttalte FN at n\u00e6rmere 25.000 har flyktet fra kamper og luftangrep nord\u00f8st i Syria de siste seks m\u00e5nedene."}
{"title": "Stor nedtur for Eckhoff: \u2013 Det er s\u00e5 vondt \u00e5 se p\u00e5", "text": "Svak skyting \u00f8dela for de norske skiskytterkvinnene p\u00e5 jaktstarten i tyske Oberhof. Marte Olsbu R\u00f8iseland ble best med sin 12.-plass. Olsbu R\u00f8iseland hadde et godt utgangspunkt, men svak skyting spolerte for Froland-jenta p\u00e5 l\u00f8rdagens 10 kilometer jaktstart. Hun m\u00e5tte til slutt ta til takke med en 12.- plass i rennet som ble vunnet av italienske Lisa Vittozzi. Anastasia Kuzmina ble nummer to, mens tredjeplassen gikk til Ana\u00efs Chevalier fra Frankrike. Olsbu R\u00f8iseland var over ett og et halvt minutt bak vinneren etter \u00e5 ha skutt fem bom. AP Hun startet dagen p\u00e5 fjerdeplass etter et sterkt sprintrenn torsdag. Ingrid Landmark Tandrevold startet som nummer 14, mens Tiril Eckhoff hadde et tungt utgangspunkt etter \u00e5 ha blitt nummer 33 p\u00e5 sprinten. Og tyngre skulle det bli. For det var lite som stemte for Eckhoff l\u00f8rdag. Sju bom ble det p\u00e5 standplass, og den norske skiskytterprofilen ble nummer 34, over tre minutter bak vinneren. \u2013 N\u00e5 stemmer ingenting for Tiril, dessverre. Det er s\u00e5 vondt \u00e5 se p\u00e5 n\u00e5, n\u00e5r ingenting fungerer, sa NRK-ekspert Ola Lunde p\u00e5 direkten. Eckhoff har slitt med formen den siste tiden og valgte blant annet \u00e5 st\u00e5 over NM forrige helg. Hun var tilstede p\u00e5 \u00c5l der NM ble arrangert, men valgte i stedet \u00e5 trene for seg selv. NRKs ekspert Liv Grete Skjelbreid var blant dem som kritiserte Eckhoff. Hun karakteriserte oppf\u00f8rselen som \u00abpinlig\u00bb Tandrevold s\u00e5 ut til \u00e5 kunne ta en plass p\u00e5 pallen, men bommet p\u00e5 sine to siste skudd p\u00e5 tredje skyting. Etter to nye bomskudd p\u00e5 den fjerde skytingen endte hun til slutt langt bak p\u00e5 en 15.-plass. En opptur ble det derimot for Karoline Offigstad Knotten. Hun startet helt nede p\u00e5 50.-plass, men gikk seg kraftig opp og ble til slutt nummer 28."}
{"title": "Storklubben refser Norge etter Johannessen-spill: \u2013 Irritert og skuffet", "text": "G\u00f8ran Johannessens klubb, tyske Flensburg-Handewitt, mener 24-\u00e5ringen ikke skulle bli belastet i s\u00e5 stor grad allerede i den f\u00f8rste kampen i VM. Det sier den tyske klubben i en melding p\u00e5 sin egen nettside. \u2013 Den siste unders\u00f8kelsen viste at G\u00f8ran gradvis kunne begynne \u00e5 trene igjen. At han allerede har spilt i en halvtime, er en stor overraskelse for meg. Jeg er meget irritert og skuffet, sier Flensburg-trener Maik Machulla til klubbens nettside. LEST DENNE? Norges toppscorer herjet, men irriterte seg over \u00e9n ting etter kampen"}
{"title": "Thingnes B\u00f8s supersesong fortsetter", "text": "Johannes Thingnes B\u00f8 tok sin sjuende verdenscupseier denne vinteren da han i tett sn\u00f8v\u00e6r triumferte p\u00e5 skiskytterjaktstarten i Oberhof. \u2013 N\u00e5 har jeg tatt min f\u00f8rste seier i Oberhof p\u00e5 en litt vanskelig dag. Men det er likt for alle. L\u00f8ypen sn\u00f8dde litt igjen, og jeg tok igjen masse i nedoverbakken ved \u00e5 kj\u00f8re i sporet til de andre. Men det var litt tricky for meg som gikk f\u00f8rst, sier Thingnes B\u00f8 til TV 2. Thingnes B\u00f8 hadde Martin Fourcade i ryggen etter tredje skyting, men kom til slutt klart best ut av skiskytterduellen p\u00e5 jaktstarten i Oberhof. Stryningen m\u00e5tte se en ledelse p\u00e5 20 sekunder fordufte da han bommet \u00e9n gang p\u00e5 nest siste skyting. Plutselig hadde han Fourcade rett bak seg. Men da erkerivalene var innom standplass for siste gang, var det Thingnes B\u00f8 som taklet presset best. Riktignok p\u00e5dro han seg sin tredje bom for dagen, men Fourcade rotet seg bort med to bomskudd. Etter det s\u00e5 aldri Thingnes B\u00f8 seg tilbake i det tette sn\u00f8v\u00e6ret Han var i m\u00e5l 15,1 sekunder foran det tyske hjemmeh\u00e5pet Arnd Peiffer. Lukas Hofer ble nummer tre. Italieneren var ytterligere sju tidels sekund bak vinnertiden. FIKK DU MED DEG DENNE? Nordmann lekte seg til sprintseier: \u2013 N\u00e5 skal jeg g\u00e5 VM. S\u00e5nn er det bare."}
{"title": "TUIL-kapteinen gir seg p\u00e5 dagen: \u2013 Vi hadde forskjellige tanker om hvordan klubben skulle g\u00e5 videre", "text": "S\u00e5 seint som 28. november i fjor signaliserte de siste \u00e5rs TUIL-kaptein at motivasjonen var p\u00e5 topp og at han var muntlig enig med TUIL om \u00e5 g\u00e5 l\u00f8s p\u00e5 en ny sesong selv om trenersp\u00f8rsm\u00e5let var uavklart. \u2013 Jeg vurderte lenge om dette skulle bli min siste sesong, men s\u00e5 har det kjentes s\u00e5 utrolig artig. Fotballen gir meg s\u00e5 mye og n\u00e5r det gikk s\u00e5 bra som det gjorde i \u00e5r, har det bare gitt meg enda mer motivasjon til \u00e5 fortsette, sa Ahamed da."}
{"title": "Tusenvis samlet til ulvemarkeringer i flere byer", "text": "Ulvemarkeringene fant sted utenfor Stortinget og i Fredrikstad, Elverum, Trondheim, Bergen og Kristiansand. Det ble holdt appeller fra fagfolk, sentrale politikere, folk fra ulvesonen og organisasjoner som WWF, Naturvernforbundet og Greenpeace. Utenfor Stortinget hadde de framm\u00f8tte en rekke bannere og plakater med p\u00e5skriften \u00abLa dem leve\u00bb, \u00abStopp utryddingspolitikken\u00bb, \u00abEn del av Norge\u00bb og \u00abLivet er for alle\u00bb. Det var dessuten plassert ut en rekke pappfigurer av ulver."}
{"title": "Tysker raste mot Graabak etter norsk seier", "text": "Den norske luken p\u00e5 31 sekunder etter hoppdelen var tettet med tre kilometer igjen. Da var begge Tysklands lag i front. Men da det hele skulle avgj\u00f8res, var det Graabak som hadde mest krefter igjen. Tr\u00f8nderen spurtslo begge de to tyske kombinertparene og sikret seieren for Norge. LEST DENNE OM DEN NORSKE KOMBINERTUT\u00d8VEREN? OL-skuffelsen ble et vendepunkt for Norges gullh\u00e5p: \u2013 Jeg trengte det"}
{"title": "Valnes herjet med verdenseliten: Havnet p\u00e5 pallen i Dresden", "text": "Valnes gikk l\u00f8rdag sprintverdenscup i tyske Dresden. Den Troms\u00f8-bosatte Team Nord-Norge-l\u00f8peren ble fjerde beste norske l\u00f8per i prologen. 3,24 sekunder skilte opp til vinneren, italienske Federico Pellegrino. Ogs\u00e5 Sindre Bj\u00f8rnstad Skar, P\u00e5l Golberg og Gj\u00f8ran Tefre havnet inn foran Valnes av de norske ut\u00f8verne."}
{"title": "V\u00e5r anmelder har testet vegetariske kokeb\u00f8ker. Hun fant en soleklar ny favoritt.", "text": "Da jeg f\u00f8rste gang ble vegetarianer for nesten 25 \u00e5r siden, oppsto det nesten alltid misforst\u00e5elser. Folk antok at jeg hadde dyppet hele hodet i ideologier fra 70-tallet, og at jeg mest sannsynlig tilbrakte fritiden min med \u00e5 kaste maling p\u00e5 kvinner i pelsk\u00e5per. Og at jeg foretrakk vond mat, for eksempel overdrevne mengder r\u00e5kost og kinak\u00e5l. Men den enkle grunnen til at jeg ble veggis, var bare at jeg likte gr\u00f8nnsaker best, og f\u00f8lte meg mest vel n\u00e5r jeg ikke spiste kj\u00f8tt. Det var ren egoisme, selv om det var veldig hyggelig \u00e5 spare livene til endel dyr p\u00e5 veien."}
{"title": "Verdens eldste fotballproff (51) fortsetter karrieren", "text": "Fotballveteranen Kazuyoshi Miura (51) har signert en ny kontrakt med Yokohama FC, som spiller p\u00e5 niv\u00e5 to i japansk fotball. Miura fortsetter dermed som lagkamerat med norske Ibba Laajab. Spissen var i sin tid Japans st\u00f8rste fotballstjerne, men n\u00e5 er det 19 \u00e5r siden han spilte sin 89. og siste landskamp. Likevel har han ingen planer om \u00e5 gi seg. Han er allerede den eldste spiller og eldste m\u00e5lscorer i profesjonell fotball p\u00e5 verdensbasis. Neste m\u00e5ned fyller han 52 \u00e5r. \u2013 Jeg vil ikke sl\u00f8se bort ett minutt, ikke ett sekund. Jeg g\u00e5r til trening hver dag for \u00e5 yte mitt aller beste, sier Miura if\u00f8lge BBC. I 2017 slo han den engelske legenden Stanley Matthews' rekord som eldste profesjonelle m\u00e5lscorer. I fjor spilte han ni kamper, men uten \u00e5 score. Yokohama tok seg til sluttspill, men rykket ikke opp. Miura reiste til Brasil som 15-\u00e5ring og fikk kontrakt med Santos, som han debuterte for i 1986. Da var han 19 \u00e5r. Han spilte ogs\u00e5 i Palmeiras og andre klubber f\u00f8r han vendte hjem i tide til etableringen av den profesjonelle J-ligaen i 1993. I Europa har han spilt for Genoa og Dinamo Zagreb. Det var han som med 14 m\u00e5l i kvalifiseringen s\u00f8rget for at Japan i 1997 kvalifiserte seg til VM-sluttspill for aller f\u00f8rste gang, men han ble kontroversielt utelatt fra VM-troppen i 1998. To \u00e5r senere ga han seg p\u00e5 landslaget. Miura signerte for Yokohama FC som 38-\u00e5ring i 2005 og g\u00e5r n\u00e5 inn i sin 15. sesong for klubben."}
{"title": "Vilde fra Troms\u00f8 feiret 18-\u00e5rsdagen med verdenscupseier", "text": "Paraut\u00f8ver i langrenn Vilde Nilsen gikk inn til seier i verdenscupen l\u00f8rdag. P\u00e5 mellomdistanse klassisk var hun i en egen liga. \u2013 Jeg var ekstremt nerv\u00f8s og kvalm f\u00f8r start. L\u00f8pet startet jeg i jevn fart og jeg begynte \u00e5 ta igjen noen tidlig, sier Vilde Nilsen, som stadig tok steg framover i rennet."}
{"title": "VM DIREKTE: Norge herjer - rykker ifra", "text": "Norge fikk en dr\u00f8mmestart p\u00e5 VM med tim\u00e5lsseier mot Tunisia fredag. Allerede l\u00f8rdag venter ny kamp for h\u00e5ndballgutta. LEST DENNE? S\u00e5 mye tjener h\u00e5ndballherrene om de tar VM-gull Norge er ute etter full pott i gruppespillet og m\u00e5 virkelig sl\u00e5 Saudi-Arabia. Sammen med Chile er Saudi-Arabia det svakeste laget i Norges gruppe p\u00e5 papiret. Dagens motstander startet VM-reisen med 22-29-tap mot \u00d8sterrike."}
{"title": "Zuccarello matchvinner da Rangers vant byderbyet", "text": "Vinnerm\u00e5let kom dr\u00f8yt fem minutter f\u00f8r slutt, og det var ikke blant de vakreste m\u00e5lene 31-\u00e5ringen har scoret. Tony DeAngelo slo hardt inn fra h\u00f8yresiden etter at Mika Zibanejad vant en dropp, og Zuccarello kastet seg inn i kampen om pucken foran m\u00e5l. Den var innom flere spillere og gikk i m\u00e5l via hans sk\u00f8yte. \u2013 Enten var det en fantastisk styring eller en veldig d\u00e5rlig pasning fra Tony, jeg vet ikke. Men Zucca har fotballferdigheter, og det var hyggelig at det vippet v\u00e5r vei for en gangs skyld, sa Zibanejad. Zuccarello ble kreditert sitt femte m\u00e5l for sesongen da Rangers vendte til seier. Anthony Beauvillier ga Islanders ledelsen i midtperioden, men Filip Chytil utlignet senere i perioden. Rangers tok sin f\u00f8rste seier i Islanders\u2019 nye hjemmearena i Brooklyn, der laget spilte for \u00e5ttende gang. De tidligere kampene har endt med seks tap i ordin\u00e6r tid og ett etter straffeslag. LEST DENNE? NHL-stjerner har lagt merke til Zuccarellos forvandling: Slik ble han en leder"}
{"title": "Aftenposten mener: Trump m\u00e5 v\u00e6re mindre naiv neste gang", "text": "Nord-Koreas diktator Kim Jong-un har v\u00e6rt i Beijing. Et av reisens form\u00e5l var \u00e5penbart \u00e5 sikre seg ryggdekning fra sin kinesiske kollega, Xi Jinping, foran et nytt toppm\u00f8te med USAs president Donald Trump. Et slikt toppm\u00f8te ventes \u00e5 bli kunngjort n\u00e5r som helst. Faren er at det blir like prangende og innholdstomt som det f\u00f8rste, som fant sted i Singapore i juni i fjor. Derfra kom det store ord og enda st\u00f8rre mediedekning. 3rd-party-bio Det eneste positive resultatet var det umiddelbare: De to lederne fremsto som venner, i stedet for p\u00e5 randen av en krig de selv hadde trommet opp til. Kim Jong-uns l\u00f8fter om fred og atomnedrustning p\u00e5 den koreanske halv\u00f8yen lignet derimot mistenkelig p\u00e5 dem hans far, Kim Jong-il, ga i sin tid. Han innfridde dem aldri. Tyder noe p\u00e5 at s\u00f8nnen har andre og bedre intensjoner? Tvert imot, i nytt\u00e5rstalen gjorde Kim det klart at Nord-Korea ikke vil ruste ned \u00abensidig\u00bb. Alle hans man\u00f8vrer tyder p\u00e5 at han vil beholde atomrakettene han har under utvikling."}
{"title": "Agder-bonde slapp ikke ut melkekyrne p\u00e5 tre \u00e5r", "text": "(F\u00e6drelandsvennen): \u2013 I Agder har vi aldri tidligere v\u00e6rt ute for en slik sak. Den er alvorlig med tanke p\u00e5 st\u00f8rrelsen p\u00e5 g\u00e5rden og antall dyr, og ettersom bonden har v\u00e6rt klar over lovbruddet i lang tid, sier seksjonssjef Gunn Kristin Osaland hos Mattilsynet i Agder til FVN. Det er p\u00e5 det reine at bonden har brutt det lovp\u00e5lagte mosjonskravet for kyrne sine over minst tre \u00e5r. Det vil si at de ikke har blitt sluppet ut av fj\u00f8set i beitesesongen til minst \u00e5tte ukers mosjon. I fj\u00f8set har de g\u00e5tt fritt, men alts\u00e5 v\u00e6rt innend\u00f8rs."}
{"title": "Bokanmeldelse: \u00abTiltale frafalles\u00bb av Claudio Magris er en litter\u00e6r krigsforbryterdomstol", "text": "Claudio Magris, den snart 80-\u00e5rige professoren i tyskspr\u00e5klig litteratur ved universitetet i den italienske grensebyen Trieste, vil for norske lesere v\u00e6re best kjent for Donau (1991). En fabelaktig sjangerblandende reise p\u00e5 den mektige floden fra dens spede utspring i det s\u00f8rvestre hj\u00f8rnet av Tyskland til den nesten 3000 kilometer senere t\u00f8mmer seg i Svartehavet. Selv om Tiltale frafalles har et langt mer avgrenset geografisk utgangspunkt, trekker den opp en god del av de samme tematiske perspektivene."}
{"title": "Brann i boligblokk p\u00e5 Gr\u00f8nland", "text": "Det opplyser 110-sentralen i Oslo p\u00e5 Twitter klokken 4. Politiet fikk melding om brannen i Urtegata klokken 1.41, f\u00f8r meldingen om at brannvesenet hadde kontroll kom klokken 2.23. Det var en leilighet i toppetasjen som brant, og det var sett flammer fra terrassen da n\u00f8detatene ble varslet. Beboerne i leiligheten kom seg selv ut. Brannen er n\u00e5 slokket. 20 personer er evakuert fra blokka. Disse har funnet seg alternative overnattingssteder da de ikke kan flytte inn igjen i sine leiligheter inatt. Politiet etterforsker brannen. \u2014 OPS Politiet Oslo (@oslopolitiops) January 13, 2019"}
{"title": "Brann i leilighetsbygning i Ullev\u00e5l Hageby - 16 personer evakuert", "text": "Det begynte \u00e5 brenne i en leilighet i andre etasje av en murbygning. \u2013 Det brenner i en takkonstruksjon, og brannvesenet har derfor utfordringer med \u00e5 slukke. Det er vanskelig \u00e5 komme til p\u00e5 loftet, sier Rune Hekkelstrand, operasjonsleder i Oslo politidistrikt. \u2013 En kvinne er hentet ut av leiligheten. Hun er ikke alvorlig skadet, men kj\u00f8rt til legevakten fordi hun oppholdt seg i en r\u00f8ykfylt leilighet, sier Hekkelstrand. Murbygningen har \u00e5tte boenheter og ligger rett ved Ullev\u00e5l skole. Tidligere meldte politiet at \u00e5tte personer var evakuert. N\u00e5 har tallet \u00f8kt. \u2013 Til sammen 16 personer er n\u00e5 evakuert. Men kvinnen var eneste som oppholdt seg i leiligheten som brenner og derfor den eneste med helseutfordringer, forteller Hekkelstrand. Brannvesenet har \u00e5pnet Ullev\u00e5l skole slik at de evakuerte kan oppholde seg der. \u2013 Det er mye r\u00f8yk i omr\u00e5det, derfor ber vi folk lukke vinduene, sier Hekkelstrand. Saken oppdateres."}
{"title": "Brann i rekkehus i Nydalen", "text": "Politiet meldte om brannen i Gunnar Schjelderups vei klokken 16.03. \u2013 Det er bekreftet at det brenner i et rekkehus. Vi er akkurat fremme der. R\u00f8ykdykkere er n\u00e5 inne, og slukkingen er iverksatt, sier Morten Bratli, fungerende vaktkommand\u00f8r i brannvesenet. Rekkehuset har fire boenheter, men bare \u00e9n av dem st\u00e5r i brann. Det skal ikke v\u00e6re personer inne i bygget. \u2013 Folk skal v\u00e6re ute, fikk vi beskjed om. F\u00f8r vi ankom, har naboer tr\u00e5dt til med pulverapparater. Det har skapt gode vilk\u00e5r for v\u00e5rt arbeid. Fra en brannmanns \u00f8yne ser dette ut til \u00e5 g\u00e5 bra, sier Bratli. Klokken 16.18 melder politiet at brannen er slukket. Den startet i kjelleren, men ingen personer var til stede da det begynte \u00e5 brenne. Branntill\u00f8p i kjelleren. Den er n\u00e5 slukket. Det var ingen til stede i leiligheten da brannen startet. \u2014 OPS Politiet Oslo (@oslopolitiops) January 13, 2019"}
{"title": "Brannen i leilighetsbygning i Ullev\u00e5l Hageby er slukket", "text": "Klokken 18.11 meldte brannvesenet at brannen er slukket. Det brant i en takkonstruksjon i andre etasje av en murbygning, og brannvesenet hadde derfor utfordringer med \u00e5 slukke. En kvinne ble hentet ut og kj\u00f8rt til sykehus etter \u00e5 ha oppholdt seg i en r\u00f8ykfylt leilighet. Hun er ikke alvorlig skadet. \u2013 Til sammen 16 personer er n\u00e5 evakuert. Men kvinnen var den eneste som oppholdt seg i leiligheten og derfor den eneste med helseutfordringer, forteller Rune Hekkelstrand, operasjonsleder i Oslo politidistrikt. Murbygningen har \u00e5tte boenheter og ligger rett ved Ullev\u00e5l skole. Brannvesenet har \u00e5pnet skolen slik at de evakuerte kan oppholde seg der. \u2013 Det er mye r\u00f8yk i omr\u00e5det, derfor ber vi folk lukke vinduene, sier Hekkelstrand."}
{"title": "Carlsen har aldri sl\u00e5tt denne mannen: \u2013 Han har et tydelig psykologisk overtak", "text": "S\u00f8ndag spilte Magnus Carlsen remis mot Jan Nepomniasjtsji. Carlsen har aldri maktet \u00e5 sl\u00e5 den jevnaldrende russeren i langsjakk. Etter et positivt resultat i g\u00e5r, der Carlsen spilte remis mot Ding Liren med svarte brikker, var det Carlsens tur til \u00e5 starte med hvite brikker mot Nepomniasjtsji. Det endte alts\u00e5 med nok en uavgjort. \u2013 Et nytt ellevilt parti, og Nepomniachtchi har enn\u00e5 ikke tapt et eneste parti mot Carlsen i klassisk sjakk, skriver sjakkjournalist Tarjei Svendsen p\u00e5 Twitter. LEST DENNE? Carlsens vonde rekke skaper bekymring: \u2013 Et veldig d\u00e5rlig tegn Carlsen innr\u00f8mmet selv \u00e5 ha blitt stresset av taktikken til Nepomniasjtsji. \u2013 Det stresset meg litt, men man kan aldri vite hvor mye han vet. Han visste nok at han sto bra, mer enn det er det vanskelig \u00e5 si, sa Carlsen etter partiet, if\u00f8lge TV 2."}
{"title": "Crow-jeger laget storvilt-hamburgere til d\u00f8trene og fikk bot. USAs h\u00f8yesterett skal ta stilling til evige jaktmarker.", "text": "En kald vinterdag i januar 2014 dro Clayvin Herrera sammen med broren og en kompis ut p\u00e5 jakt. Han hevder selv at de h\u00e5pet f\u00e5 tak i noe mat til familien. Herrera og de andre jegerne er medlemmer av Crow-stammen, et amerikansk urfolk, tidligere kalt indianere. De bor i et reservat i delstaten Montana."}
{"title": "D\u00e5rlige s\u00f8vnvaner kan hindre fremgang i treningen. Her er ekspertens syv s\u00f8vntips.", "text": "Da NTNU-forsker Maria Hrozanova fulgte 31 juniorer p\u00e5 eliteniv\u00e5 i fire m\u00e5neder, fant hun ut at ungdommene l\u00e5 i nedre del av anbefalt s\u00f8vntid i l\u00f8pet av en natt. \u2013 I snitt sov ungdommene syv timer og 20 minutter. Det er oppsiktsvekkende lite for denne aldersgruppen, sier Hrozanova, som har mastergrad i s\u00f8vnforstyrrelser."}
{"title": "Den nye Brann-spilleren forst\u00e5r Huseklepps skepsis: \u2013 Det beste jeg vet er \u00e5 v\u00e6re underdog", "text": "Kristoffer L\u00f8kbergs toppfotballiv har for det meste best\u00e5tt av bankjobb ved siden av og mindre enn 15.000 kroner i m\u00e5nedsl\u00f8nn fra Ranheim. Hverdagen i Brann er en annen."}
{"title": "Den skadeforfulgte Molde-gutten har ikke spilt fotball p\u00e5 to \u00e5r: \u2013 Det har v\u00e6rt ekstremt", "text": "MOLDE: Det er nok f\u00e5 i norsk toppfotball - om noen - som har v\u00e6rt mer skadeplaget enn Andreas Hollingen de siste \u00e5ra. 24-\u00e5ringen fra Molde har ikke spilt en eneste fotballkamp siden Start tapte 0 \u2013 3 for Stab\u00e6k 6. november 2016. De siste par sesongene har v\u00e6rt en eneste lang kamp for \u00e5 komme tilbake for Hollingen, som har hatt flere ulike skader."}
{"title": "Dick Malmlund passer p\u00e5 Sveriges ti rikeste familier: \u2013 De yngste, arvingene, er mest utsatt", "text": "Djursholm i Danderyd kommune like nord for Stockholm. Storslagne villaer med innslag av nasjonalromantikk og jugend. Moderne funkishus med sj\u00f8utsikt p\u00e5 gedigne tomter. Alle med overv\u00e5kingskameraer, anonyme postkasser uten navn, men med store skilter merket Securitas. Og \u00abSmart DNA\u00bb \u2013 den usynlige, men sporbare v\u00e6sken som rikingene sprayer overalt i husene sine, til skrekk og advarsel for dem som tenker tanken p\u00e5 \u00e5 bryte seg inn. I dette nabolaget selges ikke hus under 30 millioner kroner. Her bor Sveriges mest velst\u00e5ende familier, i s\u00e5kalte \u00abgated communities\u00bb."}
{"title": "Disse sjakkstjernene kommer til Norge: Kan f\u00e5 revansj mot Carlsen", "text": "I juni er det klart for \u00e5rets utgave av Norway Chess i Stavanger. Der vil n\u00e6rmest alle av sjakkstjernene delta. Det inkluderer Fabiano Caruana, som Magnus Carlsen nylig slo i VM. De fire beste i verden er p\u00e5 plass, og samtlige ti deltagere er inne p\u00e5 topp 12 p\u00e5 verdensrankingen for \u00f8yeblikket. Dette er feltet som skal konkurrere i Norway Chess, som arrangeres mellom 3. \u2013 15. juni. Verdensrankingen st\u00e5r i parentes: Magnus Carlsen, Norge (1) Fabiano Caruana, USA (2) Shakhriyar Mamedyarov, Aserbajdsjan (3) Ding Liren, Kina (4) Maxime Vachier-Lagrave, Frankrike (6) Viswanathan Anand, India (8) Aleksandr Grisjtsjuk, Russland (9) Levon Aronian, Armenia (10) Wesley So, USA (11) Yangyi Yu, Kina (12) LEST DENNE? Carlsen reddet remis: \u2013 Jeg kjempet for livet"}
{"title": "Disse stjernene kommer til Norge: Kan f\u00e5 revansj mot Carlsen", "text": "I juni er det klart for \u00e5rets utgave av Norway Chess i Stavanger. Der vil n\u00e6rmest alle av sjakkstjernene delta. Det inkluderer Fabiano Caruana, som Magnus Carlsen nylig slo i VM. De fire beste i verden er p\u00e5 plass, og samtlige ti deltagere er inne p\u00e5 topp 12 p\u00e5 verdensrankingen for \u00f8yeblikket. Dette er feltet som skal konkurrere i Norway Chess, som arrangeres mellom 3. \u2013 15. juni. Verdensrankingen st\u00e5r i parentes: Magnus Carlsen, Norge (1) Fabiano Caruana, USA (2) Shakhriyar Mamedyarov, Aserbajdsjan (3) Ding Liren, Kina (4) Maxime Vachier-Lagrave, Frankrike (6) Viswanathan Anand, India (8) Aleksandr Grisjtsjuk, Russland (9) Levon Aronian, Armenia (10) Wesley So, USA (11) Yangyi Yu, Kina (12) LEST DENNE? Carlsen reddet remis: \u2013 Jeg kjempet for livet"}
{"title": "Drapsd\u00f8mt italiensk venstreekstremist utlevert til hjemlandet", "text": "\u2013 Flyet med Cesare Battisti har nettopp tatt av og er p\u00e5 vei til Italia. Jeg er stolt og r\u00f8rt, skrev Italias innenriksminister Matteo Salvini p\u00e5 Twitter s\u00f8ndag kveld. Det skjer etter samtaler mellom statsminister Giuseppe Conte og Brasils president Jair Bolsonaro. Opprinnelig var det ment at Battisti skulle utleveres til Brasil, for s\u00e5 \u00e5 fraktes til Italia for \u00e5 sone livstidsdommen. Battisti tilh\u00f8rte den ytterligg\u00e5ende venstregruppen V\u00e6pnede proletarer for kommunisme (PAC) i Italia p\u00e5 1970-tallet. 64-\u00e5ringen ble p\u00e5grepet i Bolivia l\u00f8rdag. En italiensk domstol har tidligere d\u00f8mt Battisti til livsvarig fengsel for fire drap, men i 1981 r\u00f8mte han fra fengselet og flyktet til Frankrike. Rett f\u00f8r Frankrike skulle utlevere ham til hjemlandet i 2004, flyktet han til Mexico og deretter til Brasil. Dav\u00e6rende president Luiz Inacio Lula da Silva avviste i 2010 Italias begj\u00e6ring om utlevering og ga ham asyl. Avtroppende president Michel Temer omgjorde beslutningen og undertegnet rett f\u00f8r nytt\u00e5r en arrestordre og utleveringspapirene, men Battisti stakk av f\u00f8r p\u00e5gripelsen."}
{"title": "Du tror du vet hva tapas er. Det gj\u00f8r du ikke.", "text": "I fjellbyen Granada tviholder de p\u00e5 tradisjonen med \u00e5 servere en liten varm godbit inkludert i prisen for hvert glass som bestilles. Og den godbiten er i ferd med \u00e5 gjennomg\u00e5 en gourmetrevolusjon. Det finnes tapasbarer for diverse \u00e5rstider, tidspunkt og enhver mellommenneskelig anledning i hele Spania, men det er bare i Ja\u00e8n, Almer\u00eca og Granada at mat fortsatt er gratis, slik den har v\u00e6rt i evigheter."}
{"title": "Endelig vant hoppdronningen igjen: \u2013 Smaker ekstra godt n\u00e5r jeg f\u00f8ler det har stanget imot", "text": "Skihopperen som vant ni verdenscuprenn siste sesong, h\u00f8rte \u00abJa vi elsker\u00bb for f\u00f8rste gang i vinter. Det skjedde i japanske Sapporo, der hun sto \u00f8verst p\u00e5 pallen etter tre annenplasser denne sesongen. \u2013 Det smaker litt ekstra n\u00e5r man f\u00f8ler at det har stanget imot. Jeg blir frustrert n\u00e5r jeg taper, for jeg hadde jo h\u00e5pet at fjor\u00e5rets gode sesong bare skulle fortsette, og at jeg skulle vinne fra starten, sier Lundby. Hun forteller at det ikke har v\u00e6rt helt krise, for hun har hatt tre annenplasser. Men sammenlignet med fjor\u00e5rets ni verdenscupseire, har det f\u00f8ltes magert. N\u00e5 moste hun konkurrentene med hopp p\u00e5 128, 5 og 133,5 meter, der tyske Katharina Althaus kom n\u00e6rmest. 19,3 poeng foran er mye, 229,8 poeng ble det totalt i rennet. Tredjeplassen gikk til Juline Seyfarth. Ogs\u00e5 hun fra den store hoppnasjonen Tyskland. Olsen, Geir / NTB scanpix"}
{"title": "E\u00d8S-avtalen er selve navlestrengen for n\u00e6ringslivet. \u00c5 klippe den er \u00e5 angripe norsk verdiskaping og velferd. | H\u00e5kon Haugli", "text": "E\u00d8S-avtalen er under angrep, p\u00e5 et tidspunkt som ikke kunne v\u00e6rt d\u00e5rligere. Om det er noe de siste \u00e5rene burde ha l\u00e6rt oss, er det at v\u00e5re verdier og v\u00e5r samfunnsform er under angrep. Vi b\u00f8r samarbeide mer, ikke mindre, med landene som st\u00e5r oss n\u00e6rmest. V\u00e5r velferd er et resultat av at noen vil kj\u00f8pe det vi produserer og samtidig gi oss tilgang til sine markeder. Norge er en liten, \u00e5pen og utadvendt \u00f8konomi. Derfor er internasjonale handelsavtaler viktigere for oss enn for mange andre. 3rd-party-bio 86 prosent av v\u00e5r eksport g\u00e5r til EU og USA, mens 70 prosent av v\u00e5r import kommer fra de samme landene."}
{"title": "Erik Westerberg: \u2013 Jeg er blitt kidnappet. Jeg tror de vil drepe meg", "text": "Erik Westerberg (23) forberedte seg til \u00e5 lese til en pr\u00f8ve da det ringte p\u00e5 d\u00f8ren en sommerdag i 2002. Etter det var han sporl\u00f8st forsvunnet. Ett d\u00f8gn senere ble det klart at s\u00f8nnen til mangemillion\u00e6r Lars Westerberg, en av Sverige mest kjente n\u00e6ringslivstopper, var kidnappet."}
{"title": "Flere skil\u00f8pere omkom i skred i Alpene", "text": "De tre tyske skil\u00f8perne, menn p\u00e5 32, 36 og 57 \u00e5r, ble funnet omkommet i sn\u00f8massene l\u00f8rdag kveld, noen timer etter at kona til den ene hadde etterlyst dem. S\u00f8ket etter den fjerde i gruppa, en 28 \u00e5r gammel tysk mann, er inntil videre innstilt som f\u00f8lge av stor sn\u00f8skredfare i omr\u00e5det. If\u00f8lge \u00f8sterriksk politi benyttet de fire en l\u00f8ype som var stengt p\u00e5 grunn av store sn\u00f8mengder. Til tross for at de var utstyrt med skredsekker ble de begravd i sn\u00f8massene. Det har v\u00e6rt kraftig sn\u00f8fall nord i Alpene de siste dagene, noe som blant annet har f\u00e5tt myndighetene til \u00e5 stenge store idrettshaller av frykt for at tak skal gi etter av sn\u00f8massene."}
{"title": "For dr\u00f8yt to \u00e5r siden rykket han ned til niv\u00e5 fem i Norge. N\u00e5 er Per Inge (37) trener for et av verdens st\u00f8rste land", "text": "Oslo, 22. oktober 2016. Per Inge Jacobsen leder Nordstrands A-lag i siste seriekamp mot Oslojuvelene foran en h\u00e5ndfull tilskuere p\u00e5 Rommensletta kunstgress. Kampen ender 2 \u2013 2, og laget hans havner p\u00e5 6.-plass p\u00e5 tabellen i 3. divisjon. P\u00e5 grunn av den store omleggingen av divisjonssystemet, er Nordstrand det h\u00f8yest plasserte laget som m\u00e5 ta den tunge turen ned til niv\u00e5 fem i norsk fotball. Abu Dhabi, 10. januar 2019. Jacobsen er assistenttrener for Indias A-landslag som spiller mot De forente arabiske emirater i Asiamesterskapet. Foran 43.206 tilskuere p\u00e5 mektige Zayed Sports City Stadium taper laget hans 0 \u2013 2 mot vertsnasjonen i gruppespillets andre kamp. HAR DU LEST DENNE SAKEN OM INDIAS ST\u00d8RSTE STJERNE? Her setter han inn m\u00e5let som tok ham forbi Messi p\u00e5 gjev liste Kamran Jebreili / TT NYHETSBYR\u00c5N Kontrasten mellom de dr\u00f8ye to \u00e5rene er enorm. \u2013 Det har v\u00e6rt en fantastisk og morsom reise. Dette er kanskje det st\u00f8rste mesterskapet jeg f\u00e5r oppleve, s\u00e5 jeg pr\u00f8ver \u00e5 nyte \u00f8yeblikket, sier Per Inge Jacobsen p\u00e5 telefon fra Abu Dhabi. Der deltar India i disse dager i Asiamesterskapet - som ett av 24 lag. \u00c5pningskampen ble vunnet 4 \u2013 1 over Thailand, mens det ble tap i andre kamp. Laget har fremdeles gode muligheter til \u00e5 g\u00e5 videre i turneringen. \u2013 Det var ingen som trodde at vi skulle ha noen som helst mulighet i gruppen v\u00e5r. Men vi fikk en veldig god start, s\u00e5 n\u00e5 vil vi videre til sluttspillet, sier Jacobsen offensivt."}
{"title": "Forfang tror NM p\u00e5 \u00abhjemmebane\u00bb kan hjelpe", "text": "Etter en skuffende hoppuke, hvor Troms\u00f8-hopperen endte p\u00e5 16.-plass sammenlagt, gikk det litt bedre i helgens to verdenscuprenn i Italia. \u2013 Det er en forbedring, om ikke annet. Det kommer seg litt og jeg er inne p\u00e5 et godt spor, forteller Forfang til iTroms\u00f8."}
{"title": "Fotgjenger d\u00f8de etter \u00e5 ha blitt p\u00e5kj\u00f8rt av traktor i Fredrikstad", "text": "En fotgjenger er d\u00f8d etter \u00e5 ha blitt p\u00e5kj\u00f8rt av en traktor i Gressvik i Fredrikstad kommune, if\u00f8lge politiet. P\u00e5kj\u00f8rselen skal if\u00f8lge politiet ha skjedd i et gangfelt. \u00d8st politidistrikt meldte om hendelsen p\u00e5 Twitter klokken 12.11 s\u00f8ndag ettermiddag. \u2013 Fotgjengeren ble erkl\u00e6rt d\u00f8d p\u00e5 stedet av helsepersonell etter relativt kort tid, forteller operasjonsleder Kari Monsen i \u00d8st politidistrikt til Dagbladet. Monsen forteller at det var flere vitner til hendelsen. #Gressvik, trafikkulykke. Fotgjenger p\u00e5kj\u00f8rt av traktor. D\u00f8dsulykke. Vi oppdaterer loggen n\u00e5r mer informasjon foreligger. \u2014 Politiet i \u00d8st (@politietost) January 13, 2019 Politiet er p\u00e5 stedet sammen med \u00f8vrige n\u00f8detater. Den n\u00e6rmeste p\u00e5r\u00f8rende er varslet. Fylkesvei 117/Storveien i Fredrikstad stenges som f\u00f8lge av trafikkulykken, if\u00f8lge Vegtrafikksentralen. Omkj\u00f8ring via fylkesvei 413/Gamle \u00c5levei mellom \u00d8rebekk og \u00c5lestranda."}
{"title": "Fyller disse opp kj\u00f8kkenet ditt? Kvitt deg med dem n\u00e5", "text": "Overfylte skuffer og skap gj\u00f8r kj\u00f8kkenet til et kaotisk sted \u2013 hvor det er vanskelig \u00e5 holde orden og f\u00e5 oversikt. If\u00f8lge det amerikanske nettstedet Real Simple, er en rekke gjengangere som typisk lager kaos p\u00e5 kj\u00f8kkenet. Disse er det n\u00e5 p\u00e5 tide \u00e5 kvitte seg med, mener de. \u2013 N\u00e5r du har kvittet deg med disse, kommer du til \u00e5 oppleve at kj\u00f8kkenet ditt har mer benkplass og bedre plass i skuffer og skap enn du trodde, skriver de. Her er noe av det de mener du b\u00f8r kvitte deg med n\u00e5: Duplikater av kj\u00f8kkenredskaper Baker du mye eller ofte, kan det sikkert v\u00e6re praktisk med to eller tre slikkepotter eller tresleiver. Men hvem trenger vel to boks\u00e5pnere eller tre hvitl\u00f8kspresser i kj\u00f8kkenskuffen? Doner overfl\u00f8dige kj\u00f8kkenredskaper til venner og bekjente, eller lever dem p\u00e5 gjenvinningsstasjoner slik at andre kan dra nytte av dem. \u00d8delagte, gamle redskap kan kastes i restavfallet. NTB scanpix/Shutterstock Sukker-, salt- og pepper-pakninger fra take out-restauranter Kvitt deg med, eller helst bruk opp, de sm\u00e5 forpakningene med ketsjup, olje, sukker, salt og pepper som du har f\u00e5tt med p\u00e5 kj\u00f8pet n\u00e5r du har bestilt mat fra take out-restauranter. Det samme gjelder plastbestikk, servietter og spisepinner. Ubrukelige plastbokser I de fleste kj\u00f8kken finnes det et skap eller en skuff som flommer over av forskjellige typer plastbokser. Noen har lokk som passer, andre ikke \u2013 og sistnevnte er det derfor p\u00e5 tide \u00e5 kvitte seg med. Etter at du har gjort det, b\u00f8r du rydde og organisere bokser og lokk slik at de er lette \u00e5 finne, og dermed ogs\u00e5 enkle \u00e5 bruke. NTB scanpix/Shutterstock Kopper og kar med knast N\u00e5r kopper og kar f\u00e5r knast p\u00e5 kanten, blir de ikke bare stygge, men ogs\u00e5 farlige. Skarpe kanter kan f\u00f8re til kutt p\u00e5 fingre, tunge og lepper. Uansett hvor glad du er i favorittkoppen, har den f\u00e5tt et stygt knast, er det p\u00e5 tide \u00e5 kvitte seg med den. Sorter ut og kast \u00f8delagte glass, kopper, asjetter og sk\u00e5ler fra kj\u00f8kkenskapene dine. Kopper, drikkeglass, porselen, krystall og keramikk skal kastes i restavfallet. \u2013 De skal ikke sorteres sammen med glassemballasje, fordi disse produktene kan ha en annen sammensetning enn glassemballasjen og \u00f8delegge gjenvinningsprosessen, opplyser sortere.no. Gamle filler Etter \u00e5 ha brukt et kj\u00f8kkenh\u00e5ndkle eller en klut over lengre tid, vil den til slutt bli tynnslitt eller \u00f8delagt av stygge flekker. Da er det p\u00e5 tide \u00e5 kaste dem ut av kj\u00f8kkenet. S\u00e5 dersom du har kj\u00f8kkenskuffen full av gamle kj\u00f8kkentekstiler du ikke lenger bruker, men som du av sentimentale grunner ikke klarer \u00e5 kaste, b\u00f8r du ta grep. Rydd og kast, r\u00e5der Real Simples eksperter. Kokeb\u00f8ker du aldri bruker Kokeb\u00f8ker kan v\u00e6re kjekt \u00e5 ha \u2013 men ikke dem du aldri bruker. Rydd i hyllene og doner b\u00f8kene til andre som kan f\u00e5 bruk for dem. Vips, s\u00e5 har du mer hylleplass til ting du faktisk bruker. Dingsen du kun har brukt en eneste gang Det finnes mange kule duppedingser som kan gj\u00f8re kj\u00f8kkentjenesten enklere eller bedre. Men samtidig har du sikkert ogs\u00e5 apparater eller redskap i skapene som aldri traff helt \u2013 og som du kun brukte den ene gangen. N\u00e5 er det p\u00e5 tide \u00e5 rydde skuffer, hyller og skap fri fra disse, og heller bruke plassen til noe annet. NTB scanpix/Shutterstock Kj\u00f8leskapsrot Dersom kj\u00f8leskapet ditt er tildekket av alskens magneter, tegninger, kort og invitasjoner, kan resultatet fort bli et veldig rotete uttrykk. Ta et kritisk blikk p\u00e5 kj\u00f8leskapsfronten og pakk bort eller kast ting som ikke n\u00f8dvendigvis trenger \u00e5 henge der."}
{"title": "Graabak gikk seg opp ti plasser", "text": "Det ble ingen stor norsk kombinertdag i Val di Fiemme s\u00f8ndag. J\u00f8rgen Graabak var best med sin sjetteplass. Seieren gikk til tyske Vinzenz Geiger. Han imponerte stort da han parkerte landsmannen Johannes Rydzek p\u00e5 slutten. Tredjeplassen gikk til japanske Akito Watabe. Graabak var beste norske med sin sjetteplass. L\u00f8rdag kunne han juble for seier i lagsprinten, der han var da raskest sammen med Jan Schmid. S\u00f8ndag ble det ikke like stor suksess. FIKK DU MED DEG DENNE? Tysker raste mot Graabak etter norsk seier Tr\u00f8nderen fikk et vanskelig utgangspunkt med en 16.-plass i hoppdelen, men han var kruttsterk i sporet og gikk seg opp ti plasser. Graabak kom i m\u00e5l 1.21,4 bak vinneren. Jan Schmid ble nummer \u00e5tte, 12 sekunder bak Graabak. Espen Bj\u00f8rnstad var beste nordmann etter hopprennet. Han startet som nummer sju, men endte p\u00e5 11.-plass. Magnus Krog kom p\u00e5 22.-plass etter \u00e5 ha startet som nummer 33 etter et svakt hopp. Verdenscupleder Jarl Magnus Riiber var ikke med i s\u00f8ndagens renn. Han sto ogs\u00e5 over l\u00f8rdagens lagsprint. 21-\u00e5ringen, som har vunnet seks av ni renn han har stilt opp i denne sesongen, har valgt \u00e5 kutte antall konkurranser for \u00e5 toppe formen inn mot VM i Seefeld i februar. (\u00a9NTB)"}
{"title": "Gutt (2) falt ned i dyp br\u00f8nn i Spania", "text": "Ulykken skjedde i landsbyen Totalan utenfor Malaga i S\u00f8r-Spania s\u00f8ndag. Br\u00f8nnen ligger p\u00e5 en g\u00e5rd som tilh\u00f8rer en slektning av gutten, og flere i familien s\u00e5 at to\u00e5ringen falt ned i den uten at de klarte \u00e5 hindre det. Det skal ikke ha v\u00e6rt noe gjerde rundt br\u00f8nnen, skriver Dagbladet. Br\u00f8nnen skal v\u00e6re mellom 100 og 150 meter dyp, og den er smal, trolig mellom 20 og 30 centimeter bred. Det gj\u00f8r redningsarbeidet sv\u00e6rt vanskelig. If\u00f8lge spanske medier er det uklart om gutten er i live. Brannmannskaper har i kveld senket ned et kamera i br\u00f8nnen for \u00e5 finne ut om gutten lever, melder Dagbladet. P\u00e5 79 meters dyp skal kameraet ha m\u00f8tt bunnen, men dette kan skyldes at det har falt ned jord i br\u00f8nnen. Krisepsykologer hjelper p\u00e5r\u00f8rende, og det jobbes utover kveld for \u00e5 redde gutten."}
{"title": "Helge Ingstad-berging stanses p\u00e5 grunn av uv\u00e6r", "text": "\u2013 V\u00e6ret gir oss den samme utfordringen vi hadde i nytt\u00e5rshelgen, noe som vil gi midlertidig stans i dykkeoperasjonen, opplyser Sj\u00f8forsvaret. Det ventes opptil liten storm p\u00e5 havaristedet der Helge Ingstad ligger. Forsvarsmateriell informerte fredag om at det krevende arbeidet med \u00e5 heve den forliste fregatten tidligst kan starte 20. januar. Men til det trengs fem til seks dager med fint v\u00e6r. KNM Helge Ingstad ligger under vann i fj\u00e6ra i \u00d8ygarden i Hordaland etter kollisjonen med tankskipet Sola TS natt til 8. november i fjor. Forsvaret har i flere uker jobbet med \u00e5 sikre skipet og gj\u00f8re det klart til \u00e5 bli hevet. Jakob \u00d8stheim / Forsvaret"}
{"title": "Helikopter gjorde nytt fors\u00f8k p\u00e5 lokalisering av skredtatte i Tamokdalen", "text": "S\u00f8ndag kveld opplyste Troms politidistrikt at det er blitt foretatt nye s\u00f8k fra helikopter for \u00e5 bedre lokaliseringen av to funnsteder. Sn\u00f8forholdene i omr\u00e5det medf\u00f8rte imidlertid at helikopteret ikke klarte \u00e5 man\u00f8vrere n\u00e6rt nok. S\u00f8ket vil bli gjenopptatt mandag. I tillegg ble det foretatt en vurdering av skredfaren i omr\u00e5det der politiet har indikasjon p\u00e5 at de omkomne befinner seg. \u2013 Skredeksperter har fastsl\u00e5tt at faren for nye skred er sv\u00e6rt stor. Det har v\u00e6rt fors\u00f8k p\u00e5 \u00e5 utlyse skred med lydkanon, s\u00e5kalt Daisy Bell, uten \u00e5 lykkes, opplyser Troms politidistrikt. \u2013 Det p\u00e5g\u00e5r vurderinger av hvordan vi skal sikre omr\u00e5det f\u00f8r vi setter inn mannskap p\u00e5 bakken. Det mest aktuelle per n\u00e5 er \u00e5 l\u00f8se ut skred ved hjelp av sprengladninger. Forsvaret vil i s\u00e5 fall bist\u00e5 oss i dette arbeidet, opplyser politiet videre. Politiet har tidligere opplyst at arbeidet med sikring og uthenting av de fire skil\u00f8perne tidligst vil kunne skje mandag. Det er uklart n\u00e5r sikringsarbeidet er ferdig og n\u00e5r utgravingsarbeidet kan utf\u00f8res. Politiet h\u00e5per \u00e5 kunne arbeide i omr\u00e5det hver dag framover ettersom v\u00e6rprognosene tyder p\u00e5 stabilt og kaldt v\u00e6r."}
{"title": "Her er grunnene til spillerflukten fra Arna-Bj\u00f8rnar til Sandviken", "text": "Arna-Bj\u00f8rnar hadde satt seg selv i en vanskelig situasjon. Hele stammen i laget, bortsett fra Emilie Nautnes, var p\u00e5 utg\u00e5ende kontrakter da fjor\u00e5rssesongen startet, og spillerne sto dermed fritt til \u00e5 forhandle med andre klubber fra sommeren av."}
{"title": "Her er Ranheims vinterkj\u00f8p: Jakter \u00e9n spiller til", "text": "FR\u00d8YA: \u2013 Det er en styrke for oss \u00e5 ha troppen klar s\u00e5 tidlig som mulig. Da f\u00e5r spillerne jobbet seg inn i rollene sine fra dag \u00e9n, som \u00f8ker mulighetene for \u00e5 skape gode relasjoner. Jeg er godt forn\u00f8yd med troppen jeg r\u00e5r over i \u00f8yeblikket. Det sier Maalen til Adresseavisen, f\u00f8r han f\u00e5r sp\u00f8rsm\u00e5l om det betyr at han n\u00e5 er ferdig p\u00e5 overgangsmarkedet."}
{"title": "Ikke alvorlig for knivstukket mann i Alta", "text": "Det ble f\u00f8rst opplyst at mannen ble knivstukket flere ganger, blant annet i overkroppen. Senere viste det seg at han kun var knivstukket i en arm, og at han slapp fra knivangrepet uten alvorlige skader. \u2013 Han er ferdigbehandlet av helse og er n\u00e5 hos politiet for avh\u00f8r. Politiet foretar ogs\u00e5 avh\u00f8r av vitner som var til stede under hendelsen, sier operasjonsleder Eirik Pedersen i Finnmark politidistrikt. Hendelsen skjedde i en privatbolig. N\u00f8detatene ble varslet like f\u00f8r klokken 5 natt til s\u00f8ndag. Politiet var f\u00f8rst p\u00e5 stedet og startet umiddelbart livreddende f\u00f8rstehjelp. \u2013 Politiet drev livreddende f\u00f8rstehjelp p\u00e5 stedet i et fors\u00f8k p\u00e5 \u00e5 stoppe bl\u00f8dningene i p\u00e5vente av helsepersonell, forteller operasjonsleder Svein Erik Jacobsen. Alta: Kvinne p\u00e5grepet etter \u00e5 ha knivstukket mann Alta sentrum \u2014 Politiet i Finnmark (@politifinnmark) January 13, 2019"}
{"title": "Ingen f\u00e5r vite hva Trump og Putin snakker om", "text": "En rekke n\u00e5v\u00e6rende og tidligere kilder i Det hvite hus forteller til avisen at Trump har gjort sitt ytterste for \u00e5 hindre at noen f\u00e5r innblikk i hva som har v\u00e6rt tema under samtalene med Russlands president. Trump har blant annet krevd \u00e5 f\u00e5 overlevert notatene til tolkene under m\u00f8tene, og han har ogs\u00e5 p\u00e5lagt dem aldri \u00e5 diskutere med andre amerikanske tjenestemenn hva som ble sagt. If\u00f8lge The Washington Post foreligger det derfor ingen referater fra de fem m\u00f8tene Trump har hatt med Putin de siste to \u00e5rene, heller ikke hemmeligstemplede referater. Amerikansk etterretning har konkludert med at Russland fors\u00f8kte \u00e5 p\u00e5virke valgutfallet i Trumps fav\u00f8r i 2016, noe spesialetterforsker Robert Mueller n\u00e5 fors\u00f8ker \u00e5 komme til bunns i."}
{"title": "Israelske bosettere angriper stadig oftere palestinere", "text": "FNs n\u00f8dhjelpskontor (OCHA) registrerte i fjor 265 hendelser der israelske bosettere drepte eller s\u00e5ret palestinere eller \u00f8dela palestinsk eiendom p\u00e5 den okkuperte Vestbredden. Det var en \u00f8kning p\u00e5 69 prosent fra \u00e5ret f\u00f8r. \u00c9n palestinsk kvinne ble drept og 115 palestinere ble s\u00e5ret i angrepene, og 7.900 oliventr\u00e6r ble p\u00e5tent eller kappet ned. Rundt 540 kj\u00f8ret\u00f8y ble ogs\u00e5 vandalisert, viser statistikken. \u2013 Sivile palestinere i de okkuperte palestinske omr\u00e5dene utsettes for trusler mot liv og helse som f\u00f8lge av konflikt-relatert vold, og fra politikk og praksis relatert til Israels okkupasjon, inkludert vold fra bosettere, sl\u00e5r OCHA fast. Det var ogs\u00e5 181 hendelser der palestinere drepte eller s\u00e5ret bosettere eller andre sivile israelere p\u00e5 Vestbredden i fjor, og det var en nedgang p\u00e5 28 prosent fra \u00e5ret f\u00f8r. Antallet sivile israelere som ble drept i slike angrep \u00f8kte imidlertid fra fire til sju."}
{"title": "Japaneren kunne blitt historisk - s\u00e5 ble den imponerende rekken brutt", "text": "Robert Johansson sikret en liten norsk opptur i verdenscupen i hopp med fjerdeplass i Val di Fiemme s\u00f8ndag. Dawid Kubacki br\u00f8t seiersrekken til Ryoyu Kobayashi. Etter en skuffende norsk hoppdag l\u00f8rdag skulle Halvor Egner Granerud, Robert Johansson, Johann Andr\u00e9 Forfang og Andreas Stjernen pr\u00f8ve \u00e5 avslutte helgen sterkt i Val di Fiemme. Med tre nordmenn blant de elleve beste etter f\u00f8rste omgang l\u00e5 mye til rette for et sterkt renn i Italia, og de innfridde. Johansson ble Norges beste med fjerdeplass med en samlet poengsum p\u00e5 252,6. Det var 4,3 poeng bak pallen, og prestasjonen var sesongbeste for Lillehammer-karen. Ingen klarte \u00e5 gj\u00f8re noe med Dawid Kubacki i Val di Fiemme s\u00f8ndag. Polakken tok sin f\u00f8rste verdenscupseier da han klinket til med hopp p\u00e5 129,5 og 131,5 meter. 28-\u00e5ringen stoppet dermed seiersrekken til en japanske storfavoritten Ryoyu Kobayashi, som kunne blitt historisk som tidenes f\u00f8rste til \u00e5 vinne sju verdenscuprenn p\u00e5 rad. Kobayashi m\u00e5tte ta til takke med 7.-plass etter et skuffende finalehopp p\u00e5 122,5 meter. Geir Olsen / NTB scanpix"}
{"title": "Kongressen skal granske Trumps Putin-samtaler", "text": "Fem ganger har Donald Trump og Vladimir Putin m\u00f8ttes uten at det finnes noen dokumentasjon p\u00e5 hva de har snakket om, if\u00f8lge en oppsiktsvekkende ny artikkel i The Washington Post. Den amerikanske presidenten skal ha g\u00e5tt sv\u00e6rt langt i \u00e5 forhindre at andre, inkludert h\u00f8ytst\u00e5ende tjenestemenn i Det hvite hus, skulle f\u00e5 vite hva han og Putin snakket om, if\u00f8lge avisen. Ved \u00e9n anledning, etter et m\u00f8te med Putin i juli 2017, skal Trump ha g\u00e5tt s\u00e5 langt at han krevde \u00e5 f\u00e5 notatene til oversetteren som var der, skriver avisen."}
{"title": "Kort sagt, mandag 14. januar", "text": "Teatersjef Hanne T\u00f8mta er glad for at hennes teater kan f\u00e5 disponere dagens Munch-museum (Aftenposten 10. januar). Dersom hun tror at alle tilskuerne i hennes teater kommer fra omr\u00e5der \"vest for Ferner Jacobsen\", som hun er sitert p\u00e5, tar hun grundig feil. Dette er en sjikane av de av Nationaltheatrets tilskuere som bor \u00f8st for denne forretningen, noe jeg alltid i min kulturbevisste tid har gjort. Jeg er neppe alene om det, og jeg er neppe det eneste medlem av OBOS som nyter godt av Nationaltheatret. Selv etter denne sjikanen kommer jeg fortsatt til \u00e5 bes\u00f8ke b\u00e5de Nationaltheatret og andre kulturinstitusjoner som ligger vest for Ferner Jacobsen. Nationaltheatrets bruk av Munch-museet er en utmerket id\u00e9, men T\u00f8mta b\u00f8r holde seg for god for \u00e5 komme med fl\u00e5sete utsagn som er med \u00e5 forsterke p\u00e5 en un\u00f8dvendig og feilaktig m\u00e5te de motsetninger som finnes i denne byen. Nils Aasheim, Manglerud 3rd-party-bio"}
{"title": "KrF-rop fra innsiden i regjeringsforhandlingene: Gud bevare oss mot djevelskap.", "text": "Denne saken er ment som et skr\u00e5blikk. Er du mer interessert i alle stridssp\u00f8rsm\u00e5lene i forhandlingene, kan du lese om det her: fra A til \u00c5. Et steinkast fra to (!) kirker \u2013 i et gult og r\u00f8dt gjestgiveri \u2013 fors\u00f8ker Erna Solberg, Siv Jensen og Trine Skei Grande \u00e5 lokke KrF inn i regjeringen. I dag er det tolvte dagen de forhandler. Kanskje f\u00e5r vi tirsdag vite hva de er blitt enige om, kanskje g\u00e5r det lengre tid. S\u00f8ndag kom det signaler om at det g\u00e5r tregere enn planlagt. Foto: Hans O. Torgersen Hittil er det lite som har lekket ut. Men innenfra kommer det av og til noen glimt formidlet i sosiale medier. Politikere som er vant til \u00e5 meddele seg, klarer jo ikke \u00e5 holde seg helt unna hverken Facebook, Twitter eller Instagram. Her er noe av det de har formidlet \u2013 tolket i beste mening."}
{"title": "Kristoffersen berget pallplass etter \u00f8deleggende feil: \u2013 Det b\u00f8r ikke skje", "text": "Henrik Kristoffersen l\u00e5 godt an etter f\u00f8rste omgang i Adelboden. 24-\u00e5ringen l\u00e5 p\u00e5 annenplass, og hadde gode forutsetninger for \u00e5 kjempe om en verdenscupseier."}
{"title": "Landslagsspilleren: \u2013 Jeg er skuffet og forbannet", "text": "HERNING: I to kamper i VM har linjespilleren slitt tribunen sammen med Magnus Fredriksen. Det er en posisjon Jacobsen ikke hadde trodd han skulle havne i. Han har v\u00e6rt sentral i landslaget tidligere, ogs\u00e5 i mesterskap. \u2013 Jeg hadde en fin rolle i forrige mesterskap. Da fikk jeg spille mye og var involvert i de fleste kampene, sier han. \u2013 Jeg hadde h\u00e5pet p\u00e5 en plass p\u00e5 laget selvf\u00f8lgelig og er derfor utrolig skuffet over at jeg ikke er med. Jeg blir forbannet. Det er tungt \u00e5 sitte \u00e5 se fra tribunen. Jacobsen forst\u00e5r at landslagstrener Christian Berge m\u00e5 foreta sine valg. Derfor er han ikke sur p\u00e5 tr\u00f8nderen. \u2013 Jeg er mest forbannet for at jeg ikke n\u00e5dde opp. Jeg er sur p\u00e5 situasjonen, men kan ikke v\u00e6re sur p\u00e5 noen andre enn meg selv. Man er avhengig av \u00e5 f\u00e5 vist seg frem."}
{"title": "Livl\u00f8s person funnet i vannet i Larvik", "text": "\u2013 Han ble reddet opp av forbipasserende. De startet hjerte- og lungeredning f\u00f8r n\u00f8detatene overtok, sier operasjonsleder \u00d8ystein Eikedalen i S\u00f8r\u00f8st politidistrikt til TV 2. Politiet arbeider med \u00e5 identifisere mannen. Politiet fikk melding om saken klokken 13.48 s\u00f8ndag. Hendelsen fant sted p\u00e5 Batteristranda, en sandstrand p\u00e5 Langestrand innerst i Larviksfjorden."}
{"title": "Lunde Pedersen mener formpilen hans kan bety VM-tr\u00f8bbel for Kramer og Roest", "text": "\u2013 Jeg er forn\u00f8yd med min f\u00f8rste EM-medalje, og jeg er godt forn\u00f8yd med helgen. Jeg har hatt en bra helg. Det sier Fana-l\u00f8peren Sverre Lunde Pedersen som s\u00f8ndag ettermiddag, etter 17.000 meter fordelt p\u00e5 fire distanser og to dager p\u00e5 uteisen i italienske Collalbo, kunne b\u00f8ye seg frem og f\u00e5 sin f\u00f8rste EM-medalje om halsen. Bronsen fra allround-EM gj\u00f8r at han n\u00e5 har b\u00e5de OL-, VM- og EM-medaljer i samlingen. Men det er kun fra de olympiske lekene at 26-\u00e5ringen har f\u00e5tt det edleste metallet, for i EM og VM har de oransjekledde nederlenderne igjen og igjen snytt ham for seieren. I helgens allround-EM var sk\u00f8yteikonet Sven Kramer, n\u00e6rmest som alltid, sterkest da han tok sitt 10. gull i mesterskapet. Arveprinsen Patrick Roest (23) p\u00e5 s\u00f8lvplass var den eneste som virkelig greide \u00e5 true veteranen hele veien inn. Sistnevnte fikk i fjor gullet i allround-VM, da Pedersen falt."}
{"title": "Lyset slukket i Nasjonalgalleriet", "text": "\u2013 Sentralen, da kan dere senke gitteret, sier sikkerhetssjef Karin Fagersand i mikrofonen ved utgangsd\u00f8ren for siste gang. \u2013 Vemodig, sier kunstnerne Irma Salo J\u00e6ger og Berit Arnestad, to av galleriets siste bes\u00f8kende. De og flere andre ville helst ikke forlate bygget og Munchs bilder og m\u00e5tte h\u00f8flig geleides ut av vaktene. \u2013 P\u00e5 gjensyn, til kunsten neste \u00e5r, sier direkt\u00f8r for Nasjonalmuseet, Karin Hindsbo, som overvar stengningen med stab og titalls sikkerhetsvakter. Ingen vet n\u00e5r d\u00f8ren igjen \u00e5pnes til det fordums nasjonalmuseet. Men det er bestemt at bygget skal v\u00e6re en integrert del av Nasjonalmuseet og fortsatt formidle kunst. Monica Str\u00f8mdahl"}
{"title": "M\u00e5lt\u00f8rken fortsetter for King: Everton tok alle poengene mot Bournemouth", "text": "EVERTON - BOURNEMOUTH 2 \u2013 0 Etter fire kamper p\u00e5 rad uten seier p\u00e5 Goodison Park lykkes det endelig for Everton \u00e5 kapre alle poengene p\u00e5 eget gress. Kurt Zouma og Dominic Calvert-Lewin ble Evertons redningsmenn i annen omgang, da de s\u00f8rget for at King og Bournemouth m\u00e5tte reise tomhendt hjem fra Liverpool, i sin fjerde seriekamp p\u00e5 rad uten seier. Nordmannen fikk tillit fra start og kom seg til et par gode sjanser, men for \u00e5ttende kamp p\u00e5 rad gikk den norske spissen m\u00e5ll\u00f8s av banen. Det var Bournemouth som kom best i gang, og kunne tatt ledelsen ved King allerede etter fem minutter. 26-\u00e5ringen mottok en hard pasning innenfor femmeteren, men klarte ikke \u00e5 f\u00e5 ballen inn i nettmaskene. F\u00c5TT MED DEG DENNE? United-stjerne overrasket over Solskj\u00e6rs t\u00f8ffe side: \u2013 Visste ikke at han hadde det i seg Peter Byrne / PA via AP / NTB scanpix"}
{"title": "Mangelfullt lovverk truer pasientsikkerheten | Erik Fosse", "text": "Meldingene om at norske pasienter ikke f\u00e5r tilgang til overv\u00e5king ved hjelp av sensorer og apper og mangelen p\u00e5 registre, er alvorlig. Det er en fare for at pasienter som har f\u00e5tt mindre gode implantater, ikke blir fanget opp og varslet. Flere artikler peker p\u00e5 at personvernombudet ved Oslo universitetssykehus og Datatilsynet har for stor makt, og viser til at tiltak som kunne gitt pasientene en bedre og sikrere behandling, ikke er gjennomf\u00f8rt. 3rd-party-bio Det er ogs\u00e5 vist at det er forskjell i praksis ved de ulike helseforetakene. Det som er \u00ablov\u00bb ved Haukeland universitetssjukehus er \u00abulovlig\u00bb ved Oslo universitetssykehus. Vi trenger n\u00e5 nasjonale retningslinjer for hvordan de ulike lovene som gjelder for helsetjenesten, skal tolkes."}
{"title": "Mann skal ha blitt knivstukket av sin bror i Numedal", "text": "Det bekrefter operasjonsleder Andr\u00e9 Kr\u00e5kenes ved S\u00f8r\u00f8st politidistrikt til NTB klokken 5.15. \u2013 Den ene broren skal ha knivstukket den andre tvers gjennom armen, sier operasjonslederen. Den skadede var v\u00e5ken og oppeg\u00e5ende da n\u00f8detatene ankom og ble fraktet til sykehus for behandling. Politiet opplyser at mannens bror er p\u00e5grepet og satt i arrest. Han vil bli avh\u00f8rt enten s\u00f8ndag eller mandag. Begge mennene er i midten av 20-\u00e5rene. Politiet fikk melding om hendelsen ved 01-tiden natt til s\u00f8ndag. \u2013 Det var den skadede broren som varslet politiet. Han ringte inn og fortalte at det hadde v\u00e6rt en krangel og at det hadde blitt brukt kniv, forteller operasjonslederen. Hendelsen fant sted i br\u00f8drenes bolig. Det var ingen andre til stede."}
{"title": "Mann tiltalt for flere drapsfors\u00f8k i Oslo risikerer forvaring", "text": "Det var like f\u00f8r klokken 02.30 natt til s\u00f8ndag 9. juli 2017 at 25-\u00e5ringen l\u00f8snet en rekke skudd mot til sammen syv personer ved inngangspartiet til det popul\u00e6re konsert- og skjenkestedet ved Akerselva. Politiet opplyste kort tid etter hendelsen at mannen avfyrte skuddene fordi han ble nektet adgang til utestedet. 25-\u00e5ringen ble p\u00e5grepet mens han var p\u00e5 vei bort fra utestedet. Tipser"}
{"title": "Mari Eide r\u00f8rt etter pallplass: \u2013 Jeg er veldig glad for at vi klarer dette etter en s\u00e5 t\u00f8ff h\u00f8st", "text": "Maiken Caspersen Falla fikk et godt utgangspunkt f\u00f8r den siste etappen, bare tre sekunder bak ledende Sverige. Hun tok igjen forspranget, og mot slutten av l\u00f8pet var det Norge som ledet. Falla rykket og s\u00e5 ut til \u00e5 ha god mulighet p\u00e5 seier. Mot slutten ble likevel svenskene for sterke. Maja Dahlqvist gikk det svenske f\u00f8rstelaget inn til seier. Jonna Sundling s\u00f8rget for dobbelt svensk, mens Falla tok de norske til tredjeplass etter m\u00e5lfoto mot USA. Det norske f\u00f8rstelaget besto av Falla og Mari Eide. Sistnevnte viste i et intervju med NRK at en plass p\u00e5 pallen betydde mye for henne. \u2013 Jeg er s\u00e5 glad og r\u00f8rt over at vi klarte det her. Vi har hatt en veldig t\u00f8ff h\u00f8st som lag, og at vi klarer \u00e5 kapre en plass p\u00e5 pallen etter en t\u00f8ff h\u00f8st som dette, er jeg veldig, veldig glad for, sa hun. Mari Eides stores\u00f8ster, tidligere langrennsl\u00f8per Ida Eide, omkom under et mosjonsl\u00f8p i fjor h\u00f8st."}
{"title": "Messi noterte seg for ny milep\u00e6l da Barcelona slo tilbake med seier", "text": "BARCELONA - EIBAR 3 \u2013 0 Etter cuptapet mot Levante torsdag sendte Luis Su\u00e1rez og Lionel Messi Barcelona tilbake p\u00e5 vinnersporet med 3-0 mot Eibar. Barcelona vartet opp med sin sjette strake ligaseier med 3-0 hjemme mot Eibar. Storklubben leder La Liga fem poeng foran Atl\u00e9tico Madrid. Avstanden ned til erkerival Real Madrid s\u00e5 lenge ut til \u00e5 \u00f8ke fra 10 til 12 poeng, men Daniel Ceballos sikret tre etterlengtede poeng mot gamleklubben Betis. LEST DENNE? For dr\u00f8yt to \u00e5r siden rykket han ned til niv\u00e5 fem i Norge. N\u00e5 er Per Inge (37) trener for et av verdens st\u00f8rste land Lionel Messi noterte seg for en ny milep\u00e6l da han doblet ledelsen for Barcelona. Scoringen var argentinerens nummer 400 i La Liga etter debuten i august 2005. Han er den f\u00f8rste som n\u00e5r det tallet. Kampen var 31-\u00e5ringens 435. i divisjonen. \u2013 M\u00e5lene hans er stratosf\u00e6riske, helt utrolige, men han gj\u00f8r s\u00e5 mye mer enn \u00e5 score. Han skaper masse for de andre ogs\u00e5. Han er fra en annen galakse, sa Barcelona-trener Ernesto Valverde om Messi. Argentineren topper scoringslista i La Liga med 17 m\u00e5l og har 23 m\u00e5l totalt denne sesongen. Luis Su\u00e1rez sendte vertene i ledelsen etter tjue minutter og ble tom\u00e5lsscorer da han fastsatte resultatet til 3-0 etter timen. Seieren var viktig etter at katalanerne tapte 1-2 borte mot Levante i f\u00f8rste oppgj\u00f8r i den spanske cupen torsdag. Returoppgj\u00f8ret spilles torsdag. Real Madrid fikk det t\u00f8ft mot Betis i Sevilla. Luka Modric sendte gjestene i f\u00f8ringen, men i annen omgang skrudde vertene p\u00e5 turboen og utlignet ved Sergio Canales etter 70 minutter. Betis styrte det meste etter pause og hadde 74 prosent av ballinnehavet totalt. Likevel hindret Daniel Ceballos et nytt feilskj\u00e6r for Madrid-klubben. To minutter f\u00f8r slutt s\u00f8rget spanjolens frisparkscoring for en etterlengtet trepoenger etter ett poeng p\u00e5 de to siste seriekampene. Seieren gj\u00f8r at storklubben klatrer opp til fjerdeplass siden Alav\u00e9s spilte uavgjort mot Girona l\u00f8rdag. Antoine Griezmann ble matchvinner fra straffemerket da Atl\u00e9tico Madrid slo Levante p\u00e5 hjemmebane. Hovedstadslaget har n\u00e5 en luke p\u00e5 fem poeng ned til tredjeplasserte Sevilla, som tapte 0-2 borte mot Athletic Bilbao. Sevilla har i sin tur ett poeng ned til Real Madrid. (\u00a9NTB)"}
{"title": "Molde slo den suverene serielederen: S\u00f8rget for \u00e5rets sjokk i h\u00e5ndball-Norge", "text": "Molde - Vipers 25 \u2013 19 MOLDE: Moldes h\u00e5ndballjenter gjorde det ingen trodde var mulig og knuste regelrett eliteserieleder Vipers etter en fantastisk oppvisning i Molde Arena s\u00f8ndag kveld."}
{"title": "N\u00e5r man styrer mot avgrunnen, blir selv de bitreste fiender venner. Bli med p\u00e5 innsiden av brexit-dramaet.", "text": "\u00abDine dager er talte. Forbered deg p\u00e5 \u00e5 d\u00f8, din forr\u00e6der.\u00bb Nick Boles mottok d\u00f8dstrusselen onsdag. Den konservative politikeren er en av dem som har valgt \u00e5 samarbeide med politiske fiender for \u00e5 l\u00f8se den fastl\u00e5ste brexitkrisen. Sammen med Labour jobber han for kompromissforslaget Norway Plus, en slags E\u00d8S-l\u00f8sning."}
{"title": "Norges VM-keeper mistet deler av tannen etter brutalt skudd i ansiktet: \u2013 Tror ikke han gjorde det med vilje", "text": "HERNING: Norge tok sin andre strake seier da Saudi-Arabia ble sl\u00e5tt med 40 \u2013 21 i Boxen i Herning l\u00f8rdag kveld. Espen Christensen fikk sjansen mellom stengene da landslagstrener Christian Berge hvilte flere av sine antatt beste spillere."}
{"title": "Notert: Dette er Norges navle, nav, midtpunkt og dreieskive. Og landets fremtid, ikke minst.", "text": "Gran p\u00e5 Hadeland er Norges navle. Politikkens episenter. Firepartiregjeringens dreieskive. Landets fremtid. Enn\u00e5 vet vi ikke om dokumentet derfra skal hete Granavollerkl\u00e6ringen, S\u00f8sterkirkeplattformen, Granavollplattformen eller S\u00f8sterkirkeerkl\u00e6ringen, men sitrende spente er vi alle."}
{"title": "Ny fornybar energi kan endre maktforhold mellom stater | Eirik W\u00e6rness", "text": "Tilgang p\u00e5 energi er viktig for alle lands velferdsmessige utvikling og helt essensielt for dekning av menneskelige behov som mat, boliger og helse. Energi legger ogs\u00e5 grunnlaget for produktive aktiviteter i hele \u00f8konomien. Verdens fenomenale velstandsutvikling siden 1850 er ul\u00f8selig knyttet til tilgang p\u00e5 og utnyttelse av f\u00f8rst kull, s\u00e5 olje og s\u00e5 gass. 3rd-party-bio"}
{"title": "Oscar-vinner Mahershala Ali m\u00e5tte mase seg til hovedrollen i \u00abTrue Detective\u00bb", "text": "Da Nic Pizzolatto skrev sesong tre av antalogiserien True Detective, s\u00e5 han for seg en hvit skuespiller i hovedrollen. Mahershala Ali (44) greide likevel \u00e5 overbevise serieskaperen om at han var rett mann for jobben. Selv vet han godt at rasisme, som er et av temaene i den nye sesongen, er et evig aktuelt problem."}
{"title": "P\u00e5 tur h\u00f8yt over hverdagen", "text": "J\u00f8lster, Sogn og Fjordane. Jeg har ventet lenge. Men en dag ligger det et hvitt lag der oppe p\u00e5 toppene. Jeg g\u00e5r i boden og henter skiene fra m\u00f8rket."}
{"title": "Pallen glapp p\u00e5 stafetten: \u2013 Jeg kl\u00f8net det til", "text": "Det var uansett et steg i riktig retning. S\u00f8ndagens opptur kom dagen etter at de norske feilet totalt p\u00e5 jaktstarten. Som ankerkvinne ledet Tiril Eckhoff det norske laget i m\u00e5l 50,6 sekunder bak Russland. Tyskland og Tsjekkia tok de \u00f8vrige plassene p\u00e5 verdenscuppallen. Norge har ikke vunnet en stafett siden VM-gullet i Holmenkollen 11. mars 2016. Det har heller ikke v\u00e6rt noen norske pallplasser siden pr\u00f8ve-OL i Pyeongchang i 2017."}
{"title": "Paret bygde hus p\u00e5 toppen av en kolle: \u2013 Utsikten er uten tvil husets smykke", "text": "\u2013 Utsikten i seg selv er verdt det, sier Malene Foss (26). Fra kj\u00f8kken- og stuevinduene er det panoramautsikt over Lyngdal, og de er de eneste som ser b\u00e5de Rosfjorden og Kvavikfjorden fra huset sitt."}
{"title": "Personlige historier setter f\u00f8lelsene i sving og nyansene i skyggen | Anki Gerhardsen", "text": "I romjulen sto det en liten kronikk p\u00e5 trykk i Morgenbladet, undertegnet tre leger ved Senter for medisinsk etikk ved Universitetet i Oslo. \u00abHva kan Spinraza-saken l\u00e6re oss?\u00bb spurte forfatterne, men det denne dr\u00f8ftende og lavm\u00e6lte teksten egentlig pirker i, er hvilken enorm makt enkeltmenneskers fortellinger om lidelse har f\u00e5tt over samtalen, kollektivet og innimellom ogs\u00e5 politikken. 3rd-party-bio"}
{"title": "Politiet p\u00e5 Island advarer turister mot farlig biljakt p\u00e5 nordlyset", "text": "Rene Rossignaud/AP De kommer fra hele veien for \u00e5 finne nordlyset, og jakten p\u00e5g\u00e5r ofte i bil midt p\u00e5 natten P\u00e5 f\u00e5 minutter kan en t\u00f8rr vei forvandles til \u00e5 bli isete, glatt og livsfarlig. Sj\u00e5f\u00f8rene er ofte tr\u00f8tte og uoppmerksomme og det hender at de til og med lar v\u00e6re \u00e5 sette p\u00e5 billysene n\u00e5r de tar seg frem p\u00e5 smale og svingete strekninger. N\u00e5 advarer politiet de mange som bes\u00f8ker Island for \u00e5 tilbringe en klar vinternatt under den arktiske himmelen og se den bli opplyst av nordlysets fargesymfoni. Turister str\u00f8mmer til saga\u00f8ya fra hele verden for \u00e5 dra p\u00e5 nordlysjakt. S\u00e6rlig nord p\u00e5 Island er det gode muligheter for \u00e5 oppleve det spektakul\u00e6re fenomenet, men nordlysturismen er ikke problemfri. P\u00e5 Island har jakten p\u00e5 nordlyset vist seg \u00e5 v\u00e6re sv\u00e6rt trafikkfarlig, skriver nyhetsbyr\u00e5et AP. Egill Bjarnason / TT NYHETSBYR\u00c5N"}
{"title": "Rakk du ikke Nasjonalgalleriet f\u00f8r det stengte? Her har du muligheten", "text": "Rembrandt, Munch, Monet, van Gogh... De store mesterne henger side om side i de erv\u00e6rdige salene i Nasjonalgalleriet. N\u00e5 stenger d\u00f8rene. 20500 har v\u00e6rt innom bare i de f\u00f8rste ukene i januar. I helgen har det v\u00e6rt lange k\u00f8er."}
{"title": "Ransfors\u00f8k i Oslo \u2013 14-\u00e5ringer ble truet med kniv og skytev\u00e5pen", "text": "\u2013 Vi har etterforsket saken fullt ut og har n\u00e5 kontroll p\u00e5 alle de seks mistenkte, sier operasjonsleder Rune Hekkelstrand i Oslo politidistrikt s\u00f8ndag kveld. De mistenkte er alle mellom 14 og 16 \u00e5r gamle. Noen er kj\u00f8rt til arresten og noen til Barnevernvakten, som er barnevernets akuttberedskap for de yngre. Ransfors\u00f8ket skjedde ved Trasop skole i bydel \u00d8stensj\u00f8 i Oslo. De to forn\u00e6rmede og de mistenkte er jevnaldrende, men if\u00f8lge politiet kjenner de ikke hverandre. \u2013 Prim\u00e6rt ble de truet med kniv, men det ble ogs\u00e5 truet med en pistol. Det er mulig at det var en softgun, men det fremst\u00e5r som et reelt skytev\u00e5pen, sier Hekkelstrand. Ingen ble fysisk skadet. \u2013 De var ikke blitt frastj\u00e5let noe, de mistenkte hadde ikke greid \u00e5 ta gjenstander fra dem, sier Hekkelstrand."}
{"title": "Regjeringens HRS-st\u00f8tte undergraver religionsfriheten | Omar Akhtar", "text": "I takt med at den offentlige debatten om islam og innvandring er blitt polarisert det siste ti\u00e5ret, er ogs\u00e5 den innvandrings- og islamkritiske organisasjonen Human Rights Service (HRS) blitt radikalisert. For f\u00e5 uker siden publiserte informasjonsansvarlig i organisasjonen, Hege Storhaug, et innlegg p\u00e5 deres nettsider der hun mente at Norge b\u00f8r f\u00f8lge Tsjekkias eksempel. Mange parlamentarikere i landet tar nemlig til orde for \u00e5 forby islam. 3rd-party-bio"}
{"title": "Regjeringsforhandlingene g\u00e5r tregere enn planlagt. Sliter med b\u00e5de ruspolitikk og abort", "text": "KrF gikk til forhandlingsbordet p\u00e5 Gran p\u00e5 Hadeland med tydelig krav og forventninger til \u00e5 f\u00e5 endret abortloven. Det sliter de med \u00e5 f\u00e5 gjennomslag for, if\u00f8lge en kilde tett p\u00e5 forhandlingene. Det er en av flere \u00e5rsaker til at det tidlig s\u00f8ndag gikk ut en beskjed om at de trenger mer tid enn tidligere antatt f\u00f8r de kan legge frem en plattform. De andre partiene skal v\u00e6re villige til \u00e5 st\u00f8tte KrFs \u00f8nske om en reversering av muligheten for \u00e5 kunne ta s\u00e5kalt tvillingabort. Men ikke minst Venstre og Frp sier nei til \u00e5 fire p\u00e5 kravet om endringer i abortlovens paragraf 2 C \u2013 paragrafen som gj\u00f8r det mulig \u00e5 f\u00e5 innvilget senabort n\u00e5r det er \u00abstor fare for alvorlig sykdom hos fosteret.\u00bb Tre av ti som fikk vite at fosteret hadde sykdom eller utviklingsavvik, tok senabort. De fleste fortsatte svangerskapet."}
{"title": "Reporters Without Borders er bekymret etter journalistangrep fra de gule vestene", "text": "\u2013 Et vendepunkt er n\u00e5dd. Vi st\u00e5r overfor en veldig alvorlig situasjon som kan komme til \u00e5 bli verre, sier generalsekret\u00e6r Christophe Deloire i Reporters Without Borders. L\u00f8rdag ble en sikkerhetsansvarlig som passet p\u00e5 TV-reportere fra kanalen LCI, overfalt og banket opp av en gruppe demonstranter, noen av dem ikledd gule vester. Betjentens nese ble brukket under angrepet. I byen Toulon s\u00f8r i Frankrike ble to videojournalister fra nyhetsbyr\u00e5et AFP truet av demonstranter og tvunget til \u00e5 s\u00f8ke tilflukt i en restaurant. I Marseille ble en videojournalist fra TV-kanalen France 3 og to lokale fotografer s\u00e5 verbalt trakassert at de ikke kunne arbeide. En kvinnelig reporter fra nyhetsavisa La Deoeche du Midi ble truet med voldtekt i Toulouse. Innenriksminister Christophe Castaner g\u00e5r hardt ut mot angrepene p\u00e5 Twitter. \u2013 I v\u00e5rt demokrati er pressen fri. I v\u00e5r republikk er friheten til \u00e5 informere uavhendelig. \u00c5 angripe journalister er et angrep p\u00e5 dem begge, skriver han. Mer enn 84.000 m\u00f8tte opp for de siste demonstrasjonene mot Macron. Det er 50.000 flere enn forrige l\u00f8rdag. Det var imidlertid en nedgang i voldsepisoder, til tross for hundrevis av arrestasjoner og sammenst\u00f8t mellom demonstranter og politiet i Paris og flere andre byer."}
{"title": "Rettssak mellom LO-forbund og Aleris kan true E\u00d8S-avtalen", "text": "\u2013 Aleris-saken er en av de st\u00f8rste og viktigste arbeidslivssakene i norsk rett p\u00e5 \u00e5revis. Saken handler om arbeidsfolk skal ha rett til \u00e5 v\u00e6re arbeidstagere som er beskyttet av arbeidsmilj\u00f8loven eller om de i realiteten skal tvinges til \u00e5 v\u00e6re selvstendig n\u00e6ringsdrivende uten rettigheter, sier Mette Nord, leder i Fagforbundet. Aleris Ungplan & BOI (AUB) er Norges st\u00f8rste private akt\u00f8r innen helse og omsorg. Aleris mener E\u00d8S-avtalen gir selskapet rett til \u00e5 bruke selvstendig n\u00e6ringsdrivende i bo- og omsorgstilbudet til brukere med rus- og adferdsproblemer. \u2013 Vi finner det h\u00f8yst uryddig at Fagforbundet fortsetter \u00e5 fremstille en arbeidslivsrettssak i Oslo tingrett som avgj\u00f8rende for norske arbeidstagerrettigheter, og ved \u00e5 komme med udokumenterte p\u00e5stander som brudd p\u00e5 arbeidsmilj\u00f8loven og sosial dumping, sier administrerende direkt\u00f8r Erik Sand\u00f8y i Aleris Omsorg Norge. Partene st\u00e5r steilt mot hverandre. For LO-familien er striden blitt en symbolsak i kampen mot sosial dumping og for et organisert arbeidsliv med trepartssamarbeid. For Aleris handler det om retten til \u00e5 benytte selvstendig n\u00e6ringsdrivende innen omsorg."}
{"title": "Skiskyttergutta skuffet uten br\u00f8drene B\u00f8", "text": "De norske skiskytterherrene kjempet lenge om medalje under stafetten i Oberhof, men m\u00e5tte n\u00f8ye seg med 7.-plass uten br\u00f8drene B\u00f8. Russland vant suverent. Johannes Thingnes B\u00f8 og storebror Johannes valgte \u00e5 st\u00e5 over s\u00f8ndagens stafett over 4 x 7,5 km i tyske Oberhof. Dermed var det opp til Vetle Sj\u00e5stad Christiansen, Lars Helge Birkeland, Erlend Bj\u00f8ntegaard og Henrik L'Ab\u00e9e-Lund \u00e5 forsvare de norske fargene. Det endte med en skuffende 7.-plass. Det norske laget m\u00e5tte t\u00e5le totalt 16 bom, noe som er for mange dersom man skal ha h\u00e5p om \u00e5 st\u00e5 \u00f8verst p\u00e5 pallen Russland vant overlegent ett minutt og ett sekund foran Frankrike, mens treer \u00d8sterrike ble sl\u00e5tt med 2.18,6. Petr David Josek / AP / NTB scanpix"}
{"title": "S\u00f8ket fortsetter etter to\u00e5ring som falt i spansk br\u00f8nn", "text": "Ulykken skjedde utenfor landsbyen Total\u00e1n utenfor Malaga i S\u00f8r-Spania s\u00f8ndag ettermiddag, da den lille gutten forsvant fra foreldrene sine. Gutten falt ned i en over 100 meter dyp br\u00f8nn som ble boret opp i desember, og der \u00e5pningen ikke var dekket til. Ved kanten av br\u00f8nnen fant letemannskapene en godtepose som gutten bar p\u00e5 da han forsvant. Over 100r edningsmannskaper deltar i fors\u00f8ket p\u00e5 \u00e5 hente gutten opp igjen, men br\u00f8nnhullet er for trangt til at voksne kan komme ned. Faren for at stein og jord skal rase ned i hullet er ogs\u00e5 stor, og arbeidet er derfor sv\u00e6rt vanskelig. Flere familiemedlemmer s\u00e5 if\u00f8lge spanske medier at gutten falt ned i br\u00f8nnen og fortalte at de til \u00e5 begynne med kunne h\u00f8re ham gr\u00e5te nede i hullet. Natt til mandag var det kaldt i omr\u00e5det og det skal ikke ha v\u00e6rt h\u00f8rt ytterligere livstegn fra gutten."}
{"title": "Solskj\u00e6r fikk ros for taktikken, men Hangeland mente han l\u00e6rte en viktig lekse", "text": "Ole Gunnar Solskj\u00e6rs dr\u00f8mmestart som Manchester United-manager fortsetter. S\u00f8ndag slo laget Tottenham 1 \u2013 0 p\u00e5 Wembley, i det som ble sett p\u00e5 som Solskj\u00e6rs f\u00f8rste store test som Manchester United-manager. Marcus Rashfords scoring i f\u00f8rste omgang ble seiersm\u00e5let. Det var for \u00f8vrig en omgang Solskj\u00e6r p\u00e5 mange m\u00e5ter vant taktisk, mot Mauricio Pochettino, som ogs\u00e5 skal v\u00e6re h\u00f8yaktuell som Manchester United-manager p\u00e5 fast basis. Men i andre omgang justerte Pochettino Tottenhams taktikk. Det f\u00f8rte til mange store sjanser. Flere fantastiske prestasjoner av David de Gea i United-m\u00e5let s\u00f8rget for at Solskj\u00e6rs mannskap kunne reise hjem med alle tre poengene."}
{"title": "Solskj\u00e6r hyllet keeperen: \u2013 Han er verdens beste", "text": "WEMBLEY: Det ble kalt hans f\u00f8rste store test som Manchester United-manager f\u00f8r avspark. Dr\u00f8yt 90 minutter senere gikk nordm\u00f8ringen nede p\u00e5 gresset p\u00e5 mektige Wembley og smilte etter 1 \u2013 0-seieren over Tottenham. Han klemte rundt spillerne, klappet til de tilreisende supporterne fra Manchester United \u2013 som svarte med \u00abOl\u00e9, Ol\u00e9, Ol\u00e9, Ol\u00e9\u00bb. Meld deg p\u00e5 v\u00e5rt nyhetsbrev: De viktigste sakene om Solskj\u00e6rs tid i Manchester United 45-\u00e5ringen fra Kristiansund var sm\u00f8rblid etter den enorme seieren mot Tottenham. \u2013 Det var en massiv seier, fortalte han i m\u00f8tet med de skrivende journalistene en halvtime etter sitt livs st\u00f8rste triumf som fotballtrener. Tim Ireland, AP"}
{"title": "Solskj\u00e6rs enorme Wembley-fest: \u2013 Dette er det ekte Manchester United", "text": "Tottenham-Manchester United 0 \u2013 1 WEMBLEY: Bortem\u00f8tet med Tottenham p\u00e5 Wembley ble beskrevet som nordmannens syretest som manager. Etter Premier League-seire mot Cardiff, Huddersfield, Bournemouth og Newcastle, ventet endelig et topplag for Solskj\u00e6r. Meld deg p\u00e5 v\u00e5rt nyhetsbrev: De viktigste sakene om Solskj\u00e6rs tid i Manchester United Manchester United vant 1 \u2013 0 etter scoring av Marcus Rashford og et halvt dusin enorme redninger fra keeper David de Gea. \u2013 Ole har gitt oss positivitet. Vi spiller veldig bra n\u00e5. Vi er virkelig sterke. Vi vet hvordan vi skal kontrollere kampene og skape sjanser. Dette er det ekte Manchester United, sa De Gea til Sky Sports etter kampslutt. \u2013 De Gea var utrolig i dag. Et par av de redningene i dag var fantastiske. Resten handlet om konsentrasjon og god posisjonering. Han utfordrer b\u00e5de Edwin (van der sar) og Peter (Schmeichel) som keeper nummer \u00e9n historisk sett, sa Solskj\u00e6r p\u00e5 pressekonferansen. Dermed ble m\u00f8tet med Wembley en stor fest for Ole Gunnar Solskj\u00e6rs menn. Han besto den f\u00f8rste av mange store tester. Og spekulasjonene om han f\u00e5r United-jobben p\u00e5 permanent basis vil neppe bli f\u00e6rre. \u2013 Vi skal bare fortsette. Det g\u00e5r bra akkurat n\u00e5. Vi har gode spillere - og da f\u00e5r du resultater, sa Solskj\u00e6r. Paul Pogba slo pasningen som sendte Rashford gjennom. Franskmannen har hevet seg mye under Solskj\u00e6rs ledelse. \u2013 Jeg nyter \u00e5 spille fotball n\u00e5. Jeg liker \u00e5 angripe mer - jeg m\u00e5tte forsvare mye tidligere, og det er ikke min beste ferdighet. Dette er min posisjon, sa Pogba i intervju med Sky Sports. ANALYSE: Tj\u00e6rn\u00e5s mener dette viser mye av forskjellen p\u00e5 Manchester United f\u00f8r og etter managerskiftet"}
{"title": "Spesielt \u00e9n ting gjorde Klopp forn\u00f8yd etter Liverpools seier", "text": "Etter to strake tap etter nytt\u00e5r, mot Manchester City i Premier League og Wolverhampton i FA-cupen, tok Liverpool deres f\u00f8rste seier i 2019. Brighton ble sl\u00e5tt 1 \u2013 0 p\u00e5 Falmer Stadium, etter en straffescoring av Liverpools toppscorer Mohamed Salah. Det var egypterens 14 m\u00e5l i Premier League denne sesongen, noe som gj\u00f8r ham til delt toppscorer sammen med Arsenals Pierre-Emerick Aubameyang. Seieren over Brighton, som i skrivende stund troner Premier League med syv poeng, var ikke Liverpools mest overbevisende denne sesongen. Men trener J\u00fcrgen Klopp var spesielt forn\u00f8yd med \u00e9n ting. \u2013 Vi spiller p\u00e5 en voksen m\u00e5te. Vi vet at vi kan kontrollere kampen og er ikke barnslige lenger. Vi kunne spilt bedre, men jeg er forn\u00f8yd ettersom vi vant kampen. Vi m\u00e5tte prestere og levere en god kamp, og det gjorde vi, sa han til Sky Sports i post match-intervjuet etter kampen. PAUL CHILDS / Reuters / NTB Scanpix"}
{"title": "Starts assistenttrener ferdig i klubben", "text": "Morten Tandberg fortsetter ikke som assistenttrener i Start. Det skriver klubben p\u00e5 sitt eget nettsted. Dermed mister Kjetil Rekdal sin assistent. \u2013 Jeg sa til Kjetil f\u00f8r ferien at jeg trengte julen p\u00e5 \u00e5 gj\u00f8re en totalvurdering p\u00e5 min situasjon med tanke p\u00e5 familien, om jeg skulle flytte dem av g\u00e5rde, sier Tandberg, f\u00f8r han fortsetter: \u2013 Jeg har snakket med Kjetil n\u00e6rmest daglig om dette, for \u00e5 se p\u00e5 ulike l\u00f8sninger. Men jeg m\u00e5 kunne v\u00e6re med for fullt, jeg klarer ikke bare v\u00e6re med p\u00e5 en del, og ikke alt. Jeg m\u00e5 ha eierskap til det jeg driver med. S\u00e5 etter noen tunge vurderinger s\u00e5 endte det med en enda tyngre beslutning. Jeg f\u00e5r ikke dette regnestykket til \u00e5 g\u00e5 opp, s\u00e5 derfor har jeg meddelt Start at jeg gir meg, sier Tandberg. LEST DENNE? Den tidligere Start-spilleren har vurdert \u00e5 legge opp: \u2013 Det har v\u00e6rt ekstremt Rekdal sier det er \u00abvemodig\u00bb \u00e5 miste assistenten. \u2013 Vi mister en dyktig og fotballfaglig sterk fotballtrener som jeg har samarbeidet godt med, sier han. Han understreker at han har forst\u00e5else og respekt for avgj\u00f8relsen Tandberg har tatt. Klubben har ikke gjort noen konkrete grep for \u00e5 erstatte Tandberg enda."}
{"title": "Storfebonde: \u2013 Veganerne bruker ord som drap og mord, det h\u00f8rer ingen steds hjemme", "text": "\u2013 Vi b\u00f8nder er nok hardhudet og m\u00e5 t\u00e5le en del, men spr\u00e5kbruken bidrar ikke til konstruktiv og fruktbar debatt, sier storfebonde Lars Halvor Stokstad Oserud (32). A-magasinet hadde 3. januar en sak om trenden med \u00e5 spise mindre kj\u00f8tt. Omtanke for dyrene, hensyn til egen helse og klima oppgis som grunner til at mange ikke \u00f8nsker \u00e5 spise kj\u00f8tt. Enkelte mener at \u00e5 drepe dyr er umoralsk."}
{"title": "Stortalent fra Trondheim klar for V\u00e5lerenga", "text": "Kapteinen for Norges G15-landslag er ansett som et av landets st\u00f8rste talenter. N\u00e5 er han klar for V\u00e5lerenga, skriver klubben p\u00e5 sitt nettsted. Holm kommer fra Trondheim \u2013 og har f\u00e5tt oppmerksomhet av flere europeiske storklubber. Det er imidlertid i V\u00e5lerenga hans umiddelbare fremtid befinner seg. At Ronny Deila trener klubben, var utslagsgivende for at 15-\u00e5ringen valgte V\u00e5lerenga. \u2013 Helheten ved klubben og det \u00e5 f\u00e5 trene fast med A-laget var en viktig faktor, og s\u00e5 har jeg ogs\u00e5 veldig sansen for Ronny Deila. Det var han som slapp utp\u00e5 Martin \u00d8degaard, og han viste i hele fjor at han satser p\u00e5 de unge. Det var noe som falt i god smak hos meg. V\u00e5lerengas sportslige leder, J\u00f8rgen Ingebrigtsen, opplyser at Holm f\u00f8rst vil bli l\u00e5nt ut til en klubb i Trondheim, slik at han f\u00e5r fullf\u00f8rt ungdomsskolen der. Han vil deretter bli en del av V\u00e5lerengas A-lag i sommer. Holm har tidligere spilt for Tiller, Heimdal, Kattem, Trygg/Lade og Ranheim."}
{"title": "Tj\u00e6rn\u00e5s: \u00abScoringen viste mye av forskjellen p\u00e5 Manchester United f\u00f8r og etter managerskiftet\u00bb", "text": "P\u00e5 mange kommentarer har det virket som om Ole Gunnar Solskj\u00e6rs Manchester United n\u00e6rmest har kunnet n\u00f8ye seg med \u00e5 trekke p\u00e5 seg draktene og m\u00f8te opp til kamp for \u00e5 vinne de f\u00f8rste matchene med nordmannen som sjef. S\u00e5 enkelt er det selvsagt ikke. Likevel var det ingen tvil. Tottenham p\u00e5 bortebane representerte noe helt ulikt de forrige kampene: Forsvarsfeil ville bli straffet, egne m\u00e5lsjanser ville bli f\u00e6rre."}
{"title": "To personer omkom i eksplosjon da de skulle sikre skiomr\u00e5de mot ras", "text": "Ulykken skjedde da utstyr de brukte for \u00e5 trygge en skiresort, eksploderte. Ulykken skjedde, if\u00f8lge nyhetsbyr\u00e5et Ap s\u00f8ndag morgen i Morllion f\u00f8r skiheisene og bakkene \u00e5pnet for turistene. Haute-Savoie ligger i regionen Auvergne-Rh\u00f4ne-Alpes \u00f8st i Frankrike, som har grense b\u00e5de til Sveits og Italia. Politiet etterforsker n\u00e5 ulykken for \u00e5 finne \u00e5rsaken til eksplosjonen. De to omkomne jobbet for \u00e5 sikre at skiomr\u00e5det ikke var rasfarlig da sprengladningene de var utstyrt med eksploderte."}
{"title": "Troms\u00f8-l\u00f8perens vanvittige prestasjon: Vant verdenscuprenn", "text": "Valnes f\u00f8lger dermed opp g\u00e5rsdagens tredjeplass i den normale sprinten. Team Nord-Norge-l\u00f8peren fra S\u00f8rreisa, og bosatt i Troms\u00f8, har dermed hatt en kanonhelg i Tyskland, og har med prestasjonene g\u00e5tt rett inn diskusjonen om en VM-plass i Seefeld i februar. P\u00e5 dagens teamsprint gikk duoen Valnes og Skar 1,6 kilometer tre ganger hver. Da Valnes sendte Skar ut p\u00e5 den siste etappen var det helt jevnt i teten. Men Skar viste seg suveren og vant i overlegen stil foran Norges andrelag. Trener p\u00e5 Team Nord-Norge, Kristian Skogstad, var imponert over det eleven hans leverte i bysprinten i Dresden l\u00f8rdag da han ble nummer tre. Tidligere hadde Valnes aldri g\u00e5tt bedre enn en kvartfinale i verdenscupen. \u2013 Det han gj\u00f8r i kvart og semi er ekstremt bra. Da viser han det jeg har sagt, at p\u00e5 gode dager er han helt der oppe. Den roen og de taktiske egenskapene han viser, og den sinnssykt h\u00f8ye toppfarta hvor han akselererer seg fort frem p\u00e5 korte omr\u00e5der. Skikkelig bra, skryter treneren. Han mener det er viktig at Valnes tok sjansen han n\u00e5 fikk i verdenscupen. \u2013 Det er mange som er god bak der, som kan sl\u00e5 gjennom, s\u00e5 man m\u00e5 ta sjansen n\u00e5r man f\u00e5r den. Hvis ikke blir man fort byttet ut med andre, sier Skogstad. Diskusjonen om Valnes kan v\u00e6re en kandidat til Norges lag p\u00e5 sk\u00f8ytesprinten under VM i Seefeld i februar. Det er ikke noe han selv har tro p\u00e5 i alle fall. \u2013 Nei, jeg tror ikke det. Det er for mange andre som har prestert, sa 22-\u00e5ringen Til Folkebladet etter l\u00f8rdagens renn. \u2013 NM-sprinten kan fort bli n\u00f8kkelen i s\u00e5 fall? \u2013 Ja, det blir fort det. Men fortsatt, da m\u00e5 jeg nok overg\u00e5 meg selv, svarte Valnes da. Trener Skogstad tror ogs\u00e5 Valnes m\u00e5 gj\u00f8re det sterkt p\u00e5 NM-sprinten om et VM-uttak skal skje. \u2013 Da m\u00e5 man g\u00e5 fort i NM. Gj\u00f8r han det kanskje han f\u00e5r g\u00e5 i Lahti helga etterp\u00e5. De som g\u00e5r der er aktuell for VM. Det er hardt og brutalt, men det er NM som gjelder, sa Skogstad til Folkebladet. \u2013 L\u00f8pet forrige helg var viktigere s\u00e5nn sett (seieren i Skandinavisk Cup), fordi dette ikke var et uttalt kvalikkrenn. Dette betydde s\u00e5nn sett ikke s\u00e5 mye i den diskusjonen, men det kan jo \u00e5pne seg muligheten for flere sjanser. De f\u00f8lger med p\u00e5 Erik og har sansen for han, sier treneren."}
{"title": "Unge demokrater tar opp kampen mot Trump. F\u00f8rst m\u00e5 de sl\u00e5 partifeller som n\u00e6rmer seg 80", "text": "\u2013 Da bestemoren min kom hit for nesten hundre \u00e5r siden er jeg sikker p\u00e5 at hun aldri kunne sett for seg at ett av barnebarna hennes kunne st\u00e5 her foran dere og si: Jeg er en kandidat til \u00e5 bli USAs president! Julian Castro (44) str\u00e5lte da han talte til noen hundre tilhengere i San Antonio i Texas l\u00f8rdag ettermiddag. Byens tidligere borgermester, som ogs\u00e5 var boligminister i Obama-administrasjonen, kan bli en av USAs yngste presidenter dersom han vinner valget i november 2020. Juli\u00e1n Castro has launched his campaign for president and says he's the \"antidote to Trump\" https://t.co/ykoyl434dH \u2014 New York Magazine (@NYMag) January 13, 2019 Men det er langt dit. Og utfordrerne er mange. I helgen m\u00e5tte Castro dele rampelyset med et annet \u2013 og enda yngre \u2013 stjerneskudd i Det demokratiske partiet. Tulsi Gabbard (37), den f\u00f8rste hinduen som er valgt inn i Representantenes hus, mener at hun er den rette til \u00e5 sl\u00e5 president Trump i valget. \u2013 Jeg har bestemt meg for \u00e5 stille og vil komme med en formell kunngj\u00f8ring i neste uke, sa hun til CNN f\u00f8r helgen. Selv om det er over ett \u00e5r til de f\u00f8rste nominasjonsvalgene, begynner listen over klare og sannsynlige kandidater \u00e5 bli mange. Her er de viktigste:"}
{"title": "Unge sveitsere omkom i Kiruna-ulykke", "text": "Sveitsiske myndigheter bekrefter dette, men gir ingen ytterligere opplysninger om de omkomnes identitet eller hva de gjorde i omr\u00e5det. En sjuende passasjer i minibussen ble skadd i kollisjonen. En talskvinne for svensk politi, Maria Jakobsson, opplyser til TT at alle de omkomne var f\u00f8dt p\u00e5 1990-tallet og dermed i 20-\u00e5rene. Det svenske gruveselskapet Kaunis Iron opplyser at det var en av deres lastebiler som frontkolliderte med minibussen, men \u00e5rsaken til ulykken er ikke kjent."}
{"title": "United-stjerne overrasket over Solskj\u00e6rs t\u00f8ffe side: \u2013 Visste ikke at han hadde det i seg", "text": "Jesse Lingard er en av Manchester Uniteds spillere som kjenner manager Ole Gunnar Solskj\u00e6r aller best. Den lokale Manchester-gutten hadde nordmannen som trener p\u00e5 reservelaget til United, f\u00f8r sistnevnte reiste tilbake til Norge for \u00e5 trene Molde."}
{"title": "Vennene mine kuttet meg ut over natten", "text": "I forrige uke skrev en 18 \u00e5r gammel jente p\u00e5 Si ;D om ekskludering: \u00abJeg er snill, jeg bryr meg. Hvorfor vil ingen v\u00e6re med meg?\u00bb Jenta har et viktig budskap, og hun skal vite at hun ikke er alene om \u00e5 f\u00f8le det slik. Mobbingen jeg opplevde, var forferdelig vond, men ogs\u00e5 noe ungdom kan l\u00e6re noe av. 3rd-party-bio Hvis du aldri har kjent mobbing p\u00e5 kroppen, er det vanskelig \u00e5 sette seg inn i. \u00c5 f\u00f8le seg utestengt er en helt forferdelig f\u00f8lelse. F\u00f8lelsen er s\u00e5 intens. Plutselig str\u00f8mmer 100 negative tanker gjennom hodet ditt mens du sitter i klasserommet. Hva tenker andre om deg, hvor skal du g\u00e5, hvor skal du se, hvem kan se deg? Plutselig g\u00e5r du rundt med en konstant redsel for alt."}
{"title": "V\u00e4nsterpartiet kan hindre ny L\u00f6fven-regjering", "text": "Det er sterk motstand i b\u00e5de partiledelsen og i partiets gruppe i Riksdagen mot \u00e5 st\u00f8tte en slik regjering, erfarer det svenske nyhetsbyr\u00e5et TT. V\u00e4nsterpartiet er s\u00f8sterparti til norske SV. Fors\u00f8ket p\u00e5 \u00e5 p\u00e5 plass en ny regjering i Sverige etter valget 9. september i fjor, har vist seg \u00e5 v\u00e6re sv\u00e6rt vanskelig ettersom den r\u00f8dgr\u00f8nne og den bl\u00e5 blokken ble tiln\u00e6rmet like store, og fordi ingen av partiene vil samarbeide med Sverigedemokraterna. Men i helgen ble det klart at Centerpartiet og Liberalerna, som har v\u00e6rt en del av den borgerlige blokken Alliansen, vil gi gr\u00f8nt lys for en regjering ledet av Socialdemokraternas Stefan L\u00f6fven."}
{"title": "Zimbabwe innf\u00f8rer ny valuta", "text": "Etter at Zimbabwes egen valuta ble skrinlagt for \u00e5 stanse hyperinflasjonen i 2009, har folk brukt amerikanske dollar eller andre utenlandske valutaer for \u00e5 handle. Men mengden dollar har v\u00e6rt liten, og en ny valuta som ble innf\u00f8rt for to \u00e5r siden, har gjort lite for \u00e5 bedre den \u00f8konomiske situasjonen i landet. L\u00f8rdag sa finansminister Mtuli Ncube at myndighetene er godt i gang med arbeidet, og sa at alt vil v\u00e6re p\u00e5 plass innen 12 m\u00e5neder. Mangel p\u00e5 amerikansk dollar, som er den mest brukte i landet, har f\u00f8rt til at bedrifter har m\u00e5ttet stenge. De siste to m\u00e5nedene har landet hatt akutt mangel p\u00e5 importerte varer. I apotekene er det blant annet mangel p\u00e5 viktige medisiner. Det har ogs\u00e5 v\u00e6rt mangel p\u00e5 drivstoff, og l\u00f8rdag \u00f8kte prisen p\u00e5 drivstoff med 150 prosent, skriver Reuters."}
{"title": "\u2013 Arkitekturen b\u00f8r uttrykke hvem du er", "text": "Alder: 40 \u00e5r Familie: Gift og to barn (6 og 10 \u00e5r) Bor: Langenes Utdannelse: Master i arkitektur fra Bergen (2008) Aktuell: Startet NOVO arkitekter i 2013, jobber fortsatt her. Du var t\u00f8mrer i fem \u00e5r, men n\u00e5 driver du eget arkitektkontor Kristiansand. Hva skjedde? \u2013 Jeg gikk mange omveier f\u00f8r jeg bestemte meg, og tenkte p\u00e5 b\u00e5de psykologi eller noe innen mediene eller musikk, men s\u00e5 endte jeg alts\u00e5 opp med fagbrev som t\u00f8mrer. Jeg trivdes godt med \u00e5 bygge hus, men landet kanskje aldri helt. S\u00e5 fant kona og jeg ut at vi ville flytte til Bergen for \u00e5 studere p\u00e5 nytt. Jeg valgte arkitektur og hun tok interi\u00f8rarkitektur. Etter noen \u00e5r med studier og jobb i Bergen s\u00e5 flyttet vi tilbake til S\u00f8rlandet. Jeg startet for meg selv, og n\u00e5 er vi seks personer i NOVO arkitekter. Var det erfaringen som t\u00f8mrer som styrte deg inn p\u00e5 arkitektstudiet? \u2013 Ja, det var absolutt medvirkende. Som t\u00f8mrer bygde jeg flere arkitekttegnede hus, og ble veldig engasjert i \u00e5 forme noe andre skulle bo i. Jeg likte \u00e5 skape, og trivdes ogs\u00e5 veldig godt med kundekontakten; det \u00e5 snakke med kunder og finne gode l\u00f8sninger. Har du f\u00e5tt med deg disse sakene? Boligfotografer AS Hvilken nytte har bakgrunnen som t\u00f8mrer gitt deg i jobben som arkitekt? \u2013 Den har gitt meg et st\u00f8rre perspektiv og stor respekt for h\u00e5ndverket, og gj\u00f8r det enklere for meg \u00e5 f\u00e5 innsikt i helheten. Kundene viser oss stor tillit, og det er viktig for oss \u00e5 utforme smarte men rasjonelle l\u00f8sninger. Erfaring min gj\u00f8r det nok enklere \u00e5 finne l\u00f8sninger som gir mest mulig tilbake til kunden, innenfor de \u00f8konomiske rammene de har. Hva er det med jobben du liker best? \u2013 Det beste er \u00e5 m\u00f8te alle menneskene som har s\u00e5 ulike behov og erfaringer og ulike syn p\u00e5 det \u00e5 bo. Det er veldig spennende! Jeg merker godt at prosjektene blir bedre gjennom en god dialog med kundene. Stian Herdal Det h\u00f8res ut som du trives, men det er sikkert noe med jobben som er irriterende. Hva er det? \u2013 Vi legger kabal hver dag, for det er mange krav som skal im\u00f8tekommes. Det er myndighetskrav, tekniske krav og ikke minst ulike forventninger som skal tas hensyn til. Det kan noen ganger v\u00e6re litt frustrerende n\u00e5r kabalen ikke g\u00e5r helt opp, men som arkitekt er man n\u00f8dt til \u00e5 l\u00e6re seg \u00e5 leve med kompromisser P\u00e5 S\u00f8rlandet er det stor grad av fortetting, som ofte setter sterke f\u00f8lelser i sving. Hvordan er det \u00e5 v\u00e6re arkitekt i ekstra krevende situasjoner? \u2013 Fortetting er helt klart de mest konfliktfylte prosjektene, ofte i eldre og litt uklare reguleringsplaner. Det er n\u00f8dvendig med fortetting, men ikke for enhver pris, og det kan utf\u00f8res smart eller d\u00e5rlig. Her har arkitektene et ansvar for \u00e5 opptre nennsomt og klokt. S\u00e5 har ogs\u00e5 kommunen et stort ansvar, og de burde legge tydeligere f\u00f8ringer enn i dag. Er kommunen for slepphendt og tillater mer fortetting enn de b\u00f8r? \u2013 Jeg synes nok at fortettingen har v\u00e6rt preget av ulik praksis i ulike omr\u00e5der. Det er b\u00e5de uheldig og vanskelig \u00e5 forholde seg til. Det kan v\u00e6re krevende \u00e5 orientere seg n\u00e5r ikke det finnes absolutte premisser. Kommunen stiller seg selv i en vanskelig posisjon hvis de tillater noe en plass, som kanskje blir presedens for resten av omr\u00e5det. Vi trenger et bedre rammeverk slik at reglene for fortettingen blir mer hensiktsmessige. Dette er veldig viktig, for det kommer til \u00e5 bli enda mer fortetting framover. Har du noen gode r\u00e5d til folk som skal finne et nytt hjem? \u2013 Jeg skulle \u00f8nske folk flest ble litt mer kreative i forhold til hvordan de vil bo, og at de ville g\u00e5 litt mer p\u00e5 tvers av det konforme. Vi g\u00e5r altfor mye i flokk, og mange nye leilighetskompleks og eneboliger ender opp i et universelt formspr\u00e5k. Jeg heier p\u00e5 dem som t\u00f8r \u00e5 gjenspeile mer av seg selv i m\u00e5ten de bor p\u00e5. Arkitekturen b\u00f8r uttrykke hvem du er og hvordan du vil leve, s\u00e5 ikke gj\u00f8r som naboen eller som mora di sier! Betyr det at det at et godt hjem er mer personavhengig enn det man skulle tro n\u00e5r man ser dagens arkitektur? \u2013 Ja, det er forskjell p\u00e5 hjem og bolig. Et hjem skal v\u00e6re en trygg og god base og reflektere det individuelle. V\u00e5r rolle er \u00e5 kombinere det funksjonelle med det personlige, og lage en god ramme for det \u00e5 leve. Jeg h\u00e5per flere vil ta fram det hyggelige. Det har v\u00e6rt et fyord en stund, men er heldigvis p\u00e5 vei tilbake. I det siste er det faktisk flere som har etterspurt spiskammers eller grovkj\u00f8kken. Dette kan tyde p\u00e5 en liten dreining mot det mer opprinnelige, alts\u00e5 fokus p\u00e5 hverdagslivet mer en penstuen."}
{"title": "\u2013 Artig \u00e5 se at Manchester United spiller \u00abmoldefotball\u00bb", "text": "MOLDE: Ole Gunnar Solskj\u00e6r har vunnet sine seks f\u00f8rste kamper som midlertidig Manchester United-manager og f\u00e5r mye av \u00e6ren for lagets snuoperasjon den siste tida. I Molde f\u00f8lger mannen som har hovedtreneransvaret i Molde i Solskj\u00e6rs frav\u00e6r, Erling Moe, med. Han har latt seg imponere over det den engelske storklubben har vist med sin trenerkollega ved roret."}
{"title": "13-\u00e5ringer ranet med pistol - 15 \u00e5r gammel gutt p\u00e5grepet", "text": "To gutter ble ranet av minst tre unge gjerningsmenn p\u00e5 Bj\u00f8rndal i Oslo mandag kveld. \u2013 \u00c9n av ranerne skal ha hatt pistol, sier operasjonsleder Gjermund Stokkelien til Aftenposten. Han sier guttene er sterkt preget av hendelsen, men at de blir tatt godt vare p\u00e5. Foreldrene er varslet. \u2013 De er ikke fysisk skadet, sier Stokkelien. Ved 22-tiden ble en 15 \u00e5r gammel gutt p\u00e5grepet p\u00e5 Furuset senter i Oslo, mistenkt for \u00e5 ha v\u00e6rt med p\u00e5 ranet. Vi s\u00f8ker forsatt etter de mistenkte. De forn\u00e6rmede er ikke fysisk skadet men sterkt preget av hendelsen. \u2014 OPS Politiet Oslo (@oslopolitiops) January 14, 2019 Tirsdag morgen jakter politiet fortsatt flere gjerningsmenn. \u2013 Vi har f\u00e5tt noen navn og opplysninger som kan v\u00e6re interessante, sier operasjonsleder Tor Gulbrandsen til NTB klokken 5.45. Politiet ansl\u00e5r at ogs\u00e5 gjerningspersonene er i ten\u00e5rene, men eldre enn guttene som ble truet med pistol. Hendelsen ses opp mot et tilsvarende ran ved Trasop p\u00e5 Oppsal s\u00f8ndag kveld. Da ble seks personer mellom 14 og 16 \u00e5r p\u00e5grepet."}
{"title": "13 lokale spillere har v\u00e6rt p\u00e5 landslaget det siste halv\u00e5ret", "text": "N\u00e5r kvinnelandslaget samles p\u00e5 treningsfeltet p\u00e5 La Manga i starten av VM-\u00e5ret 2019, vil bergensdialekten v\u00e6re den dominerende blant spillerne. Hele \u00e5tte av spillerne i troppen er fra Bergen og omegn \u2013 og da er ikke bergensbosatte Emilie Nautnes (Arna-Bj\u00f8rnar) og Stine Hovland (Sandviken) medregnet."}
